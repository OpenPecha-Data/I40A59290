༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W29518
2003323668
ImageGroup:
ISBN:
100EGS1017207
962450864x
Title:
གངས་ལྗོངས་མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས་རྫོགས་ལྡན་འཕྲུ་
ལ་གྱི་མེ་ལོང
gangs ljongs mdo smad gnas mchog gsum gyi gnas yig phyogs bsgrigs
rdzogs Idan 'phrul gyi me long
Author:
ལྷ་རྒྱལ་དཔལ་
Iha rgyal dpal
n/a
In/a n/a
zhang kang
zhang lang theo mã dpe skun khang
2004
Descriptor:
Original Publication:
Place:
Publisher:
Date:
Volume:
Total Volumes:
TBRC Pages:
introductory Pages:
Text Pages:
Scanning Information:
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006.



༄༅། །གདམཛོདཞབད་ཟླད་དམ་མཆོག་གསུམ་གྱི་
གོ་དག་ཡིག་ཕྱོགས་བསྒྲིགས།
རོང་བོ་ལྷ་རྒྱལ་དཔལ་གྱིས་བསྒྲིགས།
萨事末样当武味,
到,就族,出生于SEO年,
系青兴海县人于19
年參加工作,
由于“文革”
十年,
没得到更好的上
学深造机会,从而自帶为
主,失好党历史拉长
业余写作,曾经論《陸
务明史,斯尔大师
传青海部参考虑等
著作,均由甘肃民族出版
註並单位出版行。
同时在海文史资料》、
《西成研究》等书刊杂流
上发表过賽象宁波历史
批要等许多作品:还缩
写了吉家守法等各种
文痛、手抄本共20卷30
多部若干和作品,已经全
部献给了家,由师
藏族自治州档案局收款。
并获待有关部门的“荣誉
证书。
=
=
=
=
==
=
=



of 65 655 Eng S6 666
ចងជាបានចងចចចចចចចចចចចចចចចចចច
off to day of cro food cooooooooooo
d to do sooooooooooooooooo
(Good for yo yo Go FG
coopers Cood
oooooooooo Bes do o
SD COCoos is good
- P --
គីរី គីលីពីន
بیابان و بابا
។
និង



དཀར་ཆག
དཔེ་སྐྲུན་གསལ་བཤད། ..............
•..........• (1)
ས་བཅད་དང་པོ། ལྷ་ཆེན་རྨ་རྒྱལ་གངས་རི།
ལོ་ཆེན་བཻ་རོས་མཛད་པའི་རྨ་རྒྱལ་སྦོམ་རའི་གནས་ཡིག .........
........................... ལོ་ཆེན་བཻ་རོ་ཙ་ན། (14）
རྨ་ཆེན་གངས་རིའི་གནས་བསྟོད། ...........................
སྔགས་སའི་དགེ་བཤེས་འཇམ་དབྱངས་དོན་ཡོད། (19)
ས་བཅུའི་དབང་ཕྱུག་ཆེན་པོ་ཡུལ་སྐྱོང་རྨ་རྒྱལ་སྦོམ་རའི་གནས་ཀྱི་
བཀོད་པ་རགས་བསྡུས་ཀུན་གསལ་འཕྲུལ་གྱི་མེ་ལོང་ཞེས་བྱ་བ།
................ དགུ་རུ་བླ་མ་ཐུབ་བསྟན་ཚེ་རིང་།(24)
རྨ་རྒྱལ་བསང་མཆོད་བསྡུས་པ། ...........................
.................. པཎ་ཆེན་བློ་བཟང་ཆོས་རྒྱན། (41)
ས་བཅད་གཉིས་པ། མཚོ་སྔོན་ཁྲི་ཤོར་རྒྱལ་མོ།
མཚོ་སྔོན་མ་ཧཱ་དེ་ཝའི་གནས་ཡིག .....…...
.....…....…..…... སྨྱོན་བསམ་གཏན་གླིང་བ། (43)
གངས་ཅན་བླ་མཚོ་ཁྲི་ཤོར་རྒྱལ་མོའི་གནས་ཡིག་བིཌཱུར་སྔོན་མོའི་
-
1
-



མཛེས་རྒྱན་ཞེས་བྱ་བ། ......... རོང་བོ་ལྷ་རྒྱལ་དཔལ། (49)
མཚོ་སྔོན་ཁྲི་ཤོར་རྒྱལ་མོའི་གནས་ཀྱི་བཀོད་པ་རགས་བསྡུས་དད་
ལྡན་ཡིད་དབང་འགུགས་པའི་ལྕགས་ཀྱུ་ཞེས་བྱ་བ། ........…...
............. རོང་བོ་ལྷ་རྒྱལ་དཔལ། ( 65)
ས་བཅད་གསུམ་པ། གནས་མཆོག་བྲག་དཀར་སྤྲེལ་རྫོང་།
སྤྲེལ་རྫོང་གནས་བསྔགས་བརྗོད་པའི་སྒྲ་དབྱངས། ............
ཨ་རོལ་བློ་བཟང་ལུང་རྟོགས་བསྟན་པའི་རྒྱལ་མཚན། (76)
བྲག་དཀར་སྤྲེལ་རྫོང་གི་བསྟོད་པ་ཆོས་དུང་གཡས་སུ་འཁྱིལ་བའི་
སྒྲ་དབྱངས། ... རྡོ་སྦིས་དགེ་བཤེས་ཤེས་རབ་རྒྱ་མཚོ། (80)
བྲག་དཀར་སྤྲེལ་རྫོང་གི་འདོད་གསོལ་བདུད་རྩིའི་གྲུ་ཆར་ཞེས་བྱ་
བ། ........................... གནས་བཞི་གྲུབ་ཆེན། (92)
གནས་ཆེན་བྲག་དཀར་སྤྲེལ་རྫོང་གི་གནས་ཡིག་མུ་ཏིག་ཕྲེང་མཛེས་
ངོ་མཚར་ལྷ་ཡི་རོལ་དབྱངས་ཞེས་བྱ་བ། ...........
........................ རོང་བོ་ལྷ་རྒྱལ་དཔལ། ( 94)
ཨོ་རྒྱན་པདྨ་འབྱུང་གནས་ཀྱིས་ལྷོ་ནུབ་སྲིན་པོའི་ཡུལ་ནས་བསྐུར་
བའི་འཕྲིན་ཡིག ...... སློབ་དཔོན་པདྨ་འབྱུང་གནས།(115）
མཇུག་བྱང་། །
.........(119)
–
2
–



དཔེ་སྐྲུན་གསལ་བཤད།
༄༅། །དཔེ་སྐྲུན་གསལ་བཤད།
《གངས་ལྗོངས་མདོ་སྨད་གནས་མཆོག་གསུམ་གྱི་གནས་ཡིག་
ཕྱོགས་བསྒྲིགས་རྫོགས་ལྡན་འཕྲུལ་གྱི་མེ་ལོང་ཞེས་བྱ་བ》འདིའི་ནང་
ལ་ཆོས་རྒྱལ་སྲོང་བཙན་སྒམ་པོའི་དུས་སུ་བོད་སད་མི་བདུན་གྱི་ཡ་
གྱལ་ལོ་ཆེན་བཻ་རོ་ཙ་ན་དང༌། ཕྱིས་སུ་ཁྱོན་བསམ་གཏན་གླིང་བ།
རྒྱལ་ཀུན་འདུས་པའི་ངོ་བོ་འཕགས་མཆོག་སྤྱན་རས་གཟིགས་ཀྱི་་
དངོས་སྤྲུལ་ཡོངས་སུ་གྲགས་པ་སྔགས་སའི་དགེ་བཤེས༧རྗེ་བཙུན་
འཇམ་དབྱངས་དོན་ཡོད། གྲུབ་པའི་དབང་ཕྱུག་དགུ་རུ་བླ་མ་ཐུབ་
བསྟན་ཚེ་རིང་། ཞྭ་སེར་བསྟན་པའི་མངའ་བདག་རེབ་གོང་སྐུ་
ཕྱོགས་ཆེན་མོ༧ཨ་རོལ་བློ་བཟང་ལུང་རྟོགས་བསྟན་པའི་རྒྱལ་མཚན།
མཚན་གྱི་བ་དན་སྲིད་གསུམ་གཡོ་བ་གངས་ཅན་མཁས་པའི་གཙུག་
རྒྱན་རྡོ་བིས་དགེ་བཤེས༧རྗེ་བཙུན་ཤེས་རབ་རྒྱ་མཚོ་སོགས་གངས་
ལྗོངས་སྐྱེས་ཆེན་དམ་པ་དུ་མས་མཛད་པའི་ལྷ་ཆེན་རྨ་རྒྱལ་གངས་རི།
མཚོ་སྔོན་ཁྲི་ཤོར་རྒྱལ་མོ། གནས་མཆོག་བྲག་དཀར་སྤྲེལ་རྫོང་་་
སོགས་མདོ་སྨད་གནས་མཆོག་གསུམ་གྱི་གནས་ཡིག་དང་གནས་་་་
བསྟོད་ ཕྱོགས་ བསྒྲིགས་ འོས་འཚམས་བྱས་ཏེ་པར་སྐྲུན་བྱས་ཡོད།
འདིར་ཡང༧རྗེ་བཙུན་ཤེབ་རབ་རྒྱ་མཚོས།་
གངས་དཀར་ཤེལ་གྱི་མཆོད་རྟེན་རྨ་ཆེན་གངས། །་་་
-
1
-



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
མཚོ་དམའ་གཡུ་ཡི་མཎྜལ་ཁྲི་གཤོག་སྟེ། །
རི་མཐོ་གནམ་གྱི་ཀ་བ་ཤེལ་རི་སོགས། །
བུ་ཆོས་ལུང་བསྟན་བདེན་པའི་བདུད་རྩི་འཁྱིལ། །
ཅེས་གསུངས་པའི་ས་བཅུའི་བྱང་ཆུབ་སེམས་དཔའ་འཕགས་
པ་སྤྱན་རས་གཟིགས་དབང་དགེ་བསྙེན་ཟོ་དོར་གྱི་ཚུལ་དུ་དཔལ་
འཁོར་ལོ་སྡོམ་པའི་གནས་མཆོག་ཏུ། ས་བཅུ་བ་ཐོབ་པའི་སངས་
རྒྱས། ལྷ་ཆེན་རྨ་རྒྱལ་སྤོམ་ར་ཞེས་བྱ་བ་ནི་བོད་སྲིད་པ་ཆགས་པའི་
ལྷ་དགུའི་ཡ་གྱལ་དང་། རྗེ་ཡི་མགུར་ལྷ་བཅུ་གསུམ་གྱི་ནང་ཚན།
བོད་ཁ་བ་ཅན་གྱི་བླ་རི། སངས་རྒྱས་བསྟན་པའི་སྲུང་མ། ཨོ་རྒྱན་
པདྨའི་ བཀའ་ སྲུང་། རིན་ ཆེན་ གཏེར་ མཛོད་ ཀྱི་ གཏེར་ སྲུང་།
གྲུབ་མཐའ་རིས་མེད་ཀྱི་དགྲ་ལྷ་གཉན་པོ་ཡིན་པས། སྔ་རབས་ཀྱི་
སྐྱེས་ཆེན་དམ་པ་མང་པོའི་གཟིགས་སྣང་གི་ངོས་སུ་དཔལ་འཁོར་ལོ་
སྡོམ་པའི་རྟེན་དང་བརྟེན་པའི་དཀྱིལ་འཁོར་བསམ་གྱིས་མི་ཁྱབ་པ་
དང་། ནུབ་ཕྱོགས་བདེ་བ་ཅན། དཔལ་རི་པདྨ་འོད། གནས་
མཆོག་ལྕང་ལོ་ཅན། ཕོ་བྲང་པོ་ཏ་ལ། གནས་གཡུ་ལོ་བཀོད་པའི་
ཞིང་ཁམས་སོགས་དང་ཁྱད་པར་མ་མཆིས་པའི་སངས་རྒྱས་དང་བྱང་
ཆུབ་སེམས་དཔའ་དཔག་ཏུ་མེད་པ་དངོས་སུ་བཞུགས་ཡོད་ཅེས་་
གསུངས་ཤིང། གནའ་ནས་ད་ལྟའི་བར་དུ་སངས་རྒྱས་གཉིས་པ་
པདྨ་ འབྱུང་ གནས་ དང༌། སྤྲུལ་བའི་ལོ་ཙཱ་ཆེན་པོ་བཻ་རོ་ཙ་ན།
ཟག་མེད་སྐུ་བརྙེས་དྲན་པ་ནམ་མཁའ། གྲུབ་པའི་དབང་ཕྱུག་ལྷ་
ལུང་ དཔལ་ རྡོར། ལྕགས་ ཟམ་ གྲུབ་ ཆེན་ ཐང་ སྟོང་ རྒྱལ་ པོ།
-
2
-



དཔེ་སྐྲུན་གསལ་བཤད།
རིགས་གསུམ་སྒྱུ་འཕྲུལ་སེང་ཆེན་རྒྱལ་པོ། སྤྲུལ་པའི་ལྷ་དམག་་་
དཔལ་རྟུལ་བརྒྱད་ཅུ། མཁའ་ལ་སྤྱོད་པའི་མཁའ་འགྲོ་དྭངས་སྨན་
བཅས་ཀྱིས་ཞབས་ཀྱིས་བཅགས་ཤིང་། མངའ་བདག་ཉང་རལ་པ་
དང་། འགྲོ་མགོན་ཆོས་རྒྱལ་འཕགས་པ། རྗེ་བཙུན་བློ་བཟང་
གྲགས་པ། ཞབས་དཀར་ཚོགས་དྲུག་རང་གྲོལ། མདོ་མཁྱེན་་་
བརྩེ་ཡེ་ཤེས་རྡོ་རྗེ། ཞང་སྟོན་བསྟན་པ་རྒྱ་མཚོ། ཀུན་མཁྱེན་
འཇམ་ དབྱངས་ བཞད་ པ། ལབ་དབང་ཆེན་ དགྱེས་ རབ་ རྡོ་རྗེ།
ཀི་རྟི་བློ་བཟང་འཕྲིན་ལས། གྲུབ་དབང་དགུ་རུ་ཐུབ་ཚེ། ཇོ་ནང་
རབ་ ཀ་བླ་མ། སྔགས་ སའི་དགེ་བཤེས་ཆེན་མོ། པཎ་ཆེན་བློ་
བཟང་ཆོས་རྒྱན། ར་རྒྱུའི་སྐུ་ཕྱོགས་ཤིང་བཟའ། མཁས་དབང་
ར་ག་ཨ་སྱེ། འཇམ་དབྱངས་མཁྱེན་བརྩེའི་དབང་པོ། ཀོང་སྤྲུལ་
ཡོན་ཏན་རྒྱ་མཚོ། རིག་འཛིན་ཀློང་གསལ་སྙིང་པོ། འཇམ་་་
མགོན་མི་ཕམ་རིན་པོ་ཆེ་སོགས་བསྟན་འཛིན་གྱི་སྐྱེས་ཆེན་དམ་པ་
མང་པོ་གསེར་རིའི་ཕྲེང་བ་བཞིན་དུ་རྨ་ཆེན་གངས་རིའི་གནས་འདིར་
ཕེབས་ཏེ། གནས་བསྟོད་དང་། གནས་ཡིག བསང་མཆོད།
གསོལ་ཀ་རྒྱས་བསྡུས་ཅི་རིགས་བྱིན་གྱིས་བརླབས་སོ། གཞན་ཡང་
གུ་ རུ་ ཆོས་ ཀྱི་ དབང་ ཕྱུག་ གྲུབ་ པའི་ རིག་ འཛིན་ རྒོད་ ལྡེམ།
གཏེར་སྟོན་སངས་རྒྱས་ གླིང་བ། རཏྣ་གླིང་བ། པདྨ་ གླིང་བ།
ཀརྨ་གླིང་བ་སོགས་ཀྱིས་ཀྱང་གནས་འདི་གཏེར་གནས་ཡིན་པའི་ལོ་
རྒྱུས་སོ་སོའི་རང་རྣམ་དང་《རིན་ཆེན་གཏེར་མཛོད》དུ་གསལ་ལོ།
རྨ་རྒྱལ་སྦོམ་རའི་ཕྱི་ནང་གསང་གསུམ་གྱི་ཁྱད་ཆོས་ཀྱང་བླ་ན་མ་་
= 3 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
མཆིས་པ་དང༌། ཕྱི་ལྟར་ན་གངས་རི་དཀར་བོ་རྩེ་མོ་བརྒྱ་བ་ལྷུན་
གྱིས་གྲུབ་ཅིང་མཛེས་སྡུག་གཟི་བརྗིད་འབར་བ་ཡིན་ལ། ནང་ལྟར་
ན་རྗེ་བཙུན་སྒྲོལ་མའི་གནས་མཆོག་གཡུ་ལོ་བཀོད་པའི་ཞིང་ཁམས་སུ་
ལྷ་གཉན་རྨ་རྒྱལ་སྦོམ་རའི་རིགས་བདག་རྗེ་བཙུན་པདྨ་ཐོད་ཕྲེང་རྩལ་
དང་། ཨ་མཆོད་ཁ་སར་པ་ཎི། བཙུན་མོ་གུང་སྨན་ལྷ་རི་བཅས་
བཞུགས་ཤིང་། གསང་བ་ལྟར་ན་དཔལ་འཁོར་ལོ་སྡོམ་པའི་ཕོ་བྲང་
རྩ་གསུམ་རྒྱལ་བའི་དཀྱིལ་འཁོར་དུ་བྱིན་གྱིས་བརླབས་སོ། གཞན་
ཡང་གངས་རིའི་རྩེ་མོར་དཔལ་མགོན་ཕྱག་དྲུག་པ་སོགས་བཀའ་སྡོད་
ཆོས་སྐྱོང་མང་པོའི་གནས་དང༌། ཤར་དུ་དགྲ་ལྷའི་གོ་མཚོན་སྣ་
དགུ། ལྷོ་རུ་རྟ་མཆོག་གོང་ཁ་རྟ་མགྲིན་པདྨ་དབང་ཆེན་གྱི་གནས།
ནུབ་ཏུ་གོས་སྐུ་ཆེན་མོ། བྱང་དུ་སྦས་གུར་སྟོང་ཤོང་སོགས་དང་།
ཕ་ཡབ་བསེ་རུ་ངང་ཡག མ་ཡུམ་རྡོ་རྗེ་དྲག་རྒྱལ། ཞིང་པོ་ཧ་བྲག་
ར་བ། བློན་པོ་དགེས་ཐུང་བྲག་དཀར། གཉེར་བ་མགྲོན་དགྱེས་
ཞལ་དཀར། ཐུགས་ཀར་ཡིད་སྦྱིན་ནོར་བུ། རྨ་སྲས་རོལ་བ་སྡེ་
དགུ། མཛངས་མའི་སྲས་མོ་སྤུན་དགུ། ་ རྨ་ཡར་སྟོད་ཀྱི་རྩེ་ལྷ་བཅུ་
གསུམ། རྨ་བར་རྐེད་ཀྱི་མཐོན་པོ་དགུ་སྒྲིལ། རྨ་ཞོལ་སྨད་ཀྱི་
མགྲོན་ལྷ་བཅུ་གསུམ། སྒོ་སྲུང་གཉན་ཆེན་སྡེ་བཞི། རྨ་འཁོར་
སྟོང་དང་ལྔ་བརྒྱ། ་ རྨ་རིགས་ཉིས་ཁྲི་དགུ་འབུམ་བཞུགས་པ་སོགས་
ཡོངས་སུ་གྲགས་སོ། །
མཚོ་སྔོན་ཁྲི་ཤོར་རྒྱལ་མོ་ཞེས་བྱ་བ་དེ་ཡང་ངེད་ཅག་ཁ་བ་རི་
བའི་ཡུལ་ལྗོངས་སུ་སྟོད་མངའ་རིས་སྐོར་གསུམ་དང་། བར་དབུས་
-
4
-



དཔེ་སྐྲུན་གསལ་བཤད།
གཙང་རི་བཞི། སྨད་མདོ་ཁམས་སྒང་དྲུག་ཏུ་གྲགས་པ་ལས་ཨ་ཆེན་
གངས་རིའི་རྒྱབ་དང་མདོ་ལ་རིང་མོ་གཉིས་ཀྱི་ས་མིང་བསྡོམས་པས་
ཨ་མདོ་ཞེས་བྱ་བའི་ཤར་ཕྱོགས་ཙོང་ཁའི་ཡུལ་གྲུ་ཆེན་པོ་རུ་ཆོས་རྒྱལ་
སྲོང་བཙན་སྒམ་པོ་དང་། སློབ་དཔོན་པདྨ་འབྱུང་གནས་ཀྱིས་ཀླུ་
བློན་བྱང་ཆུབ་སེམས་དཔའ་ཆེན་པོའི་ཕོ་བྲང་དུ་ལུང་གི་བསྟན་པའི་
གནས་མཆོག་གངས་ཅན་ཡུལ་གྱི་མཚོ་ཆེན་བཞི་ལ་སློབ་དཔོན་པདྨ་སཾ་
བྷ་ཝས་ཕྱག་རྗེས་བཞག་པའི་ནང་སྡིགས་མཛུབ་ཀྱི་ཕྱག་རྒྱ་རྐྱེན་དུ་
བསྟན་པ་ལས་རྩེ་མོ་ཅུང་ཟད་ཐུར་བཀུག་པའི་མཚན་མ་གསལ་བོར་
བཞུགས་པའི་སྙན་གྲགས་ཀྱི་རྒྱལ་མཚན་མཁའ་ལ་གཡོ་ཞིང་བྱིན་་་
རླབས་ཀྱི་དངོས་གྲུབ་ཇི་བཞིན་འབྱུང་སྲིད་པའི་ཆུ་གཏེར་ཆེན་པོ་སྟེ།
གངས་ཅན་བླ་མཚོ་ཁྲི་ཤོར་རྒྱལ་མོ་ཞེས་གྲགས་པའི་མཚོ་སྔོན་པོ་འདི་
ཡིན་ལ་གནས་ཀྱི་ནང་ནས་ཆེ་བ་ལས་མ་འདས་སོ། དེ་ཡང《མདོ་
སྨད་ཆོས་འབྱུང》ལས། །
མ་འོངས་སྙིགས་མ་ལྔ་ཡི་དུས། །
སློབ་དཔོན་པདྨ་འབྱུང་གནས་ཉིད། །
ཁྲི་གཤོག་རྒྱལ་མོའི་མཚོ་ལ་ཕེབས། །
མཚོ་ཁར་གཡེར་མོ་ཐང་གི་དཀྱིལ། །
དམ་སྲི་སྤུན་དགུ་དམ་ལ་བཏགས། །
བླ་གཏེར་ཆོས་གཏེར་མང་དུ་སྦས། །
ཅེས་གསུངས་ཡོད་པ་དང༌། འབྲེལ་ཡོད་དཔྱད་ཡིག་ལྟར་ན།
གནའ་སྔ་མོར་ཧ་ཅང་དཔག་དཀའ་བའི་དུས་ཞིག་ལ་ད་ལྟའི་མཚོ་ཁྲི་
- 5 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
ཤོར་རྒྱལ་མོའི་གནས་འདི་རུ་མཚོ་ཞེས་སྒྲ་ཡི་ཐ་སྙད་ཙམ་ཡང་མེད་
ཟེར་བ་མ་ཟད། ཡངས་ཤིང་མཐའ་ཡས་པའི་རྩྭ་ཐང་དེ་མཛེས་སྡུག་
གིས་ཡིད་དབང་འཕྲོག་སྲིད་པ་ཞིག་ཡིན། དེར་འབྲོག་ཁྱིམ་ཆིག་ཁྲི་
ཙམ་ཡོངས་སུ་བཀྲམས་འདུག་པའི་དབུས་ཕྱོགས་སུ་ད་ལྟའི་མཚོ་སྙིང་
མ་ཧཱ་དེ་ཝའི་གནས་འདིར་ཆུ་མིག་དྭངས་ཤིང་གཙང་ལ་ཧ་ཅང་་་་
བསིལ་བ་ཞིག་མངོན་པར་གྲུབ་འདུག ཡུལ་ཕྱོགས་དེའི་འབྲོག་མི་
ཚོས་ཁྲོན་པ་དེའི་སྟེང་ལ་རྡོ་ལེབ་ཞིག་གིས་ཁ་བཀབས་ཏེ། ཆུ་ལེན་
ཐེངས་རེ་ལ་ཆུ་མིག་དེའི་ཁ་སྔར་བཞིན་འགེབས་དགོས་པས། ཉིན་
ཞིག་ལ་ཆུ་ལེན་བུ་མོ་ཞིག་གིས་ཆུ་བླངས་རྗེས་རྡོ་ལེབ་འགེབས་པ་
བརྗེད་པའི་དབང་གིས་ཆུ་མིག་དེ་ལས་ཆུ་ཆེན་འཕྱུར་ཏེ། ཐང་ཆེན་
དེ་རྒྱ་མཚོ་རུ་གྱུར་ནས་འབྲོག་ཁྱིམ་ཆིག་ཁྲི་ཙམ་དེ་ཆུར་ཤོར་བས།
མཚོ་ཁྲི་ཤོར་རྒྱལ་མོ་ཞེས་ཡོངས་སུ་གྲགས། དེ་ནས་མུ་མཐུད་དུ་
མཚོ་འཕྱུར་བའི་ཉེན་ཁ་འདུག་པར་རྒྱ་གར་ཤར་ལྷོ་བསིལ་བ་ཚལ་གྱི་
དུར་ཁྲོད་ནས་སློབ་དཔོན་པདྨ་སཾ་བྷ་ཝས་ཐུགས་རྗེས་གཟིགས་ཤིང་
བྱིན་གྱིས་བརླབས་ཏེ། འཕགས་ཡུལ་རི་བོ་མ་ཧཱ་དེ་ཝའི་མགོ་བཅད་
དེ་མཚོ་འཕྱུར་བཞིན་པའི་ཕྱོགས་སུ་སྒྱུ་འཕྲུལ་སྩལ་གྱིས་འཕངས་ནས་
ཆུ་མིག་ཁ་བཅད་པས། ད་ལྟའི་མཚོ་སྙིང་མ་ཧཱ་དེ་ཝ་ཞེས་བྱ་བ་དེ་
ཡིན་པའི་ལྷ་སྒྲུང་དུ་གྲགས་ཤིང་། དབྱིབས་དང་ཆེ་ཆུང་དེ་མཚུངས་
ཀྱི་རྒྱ་གར་འཕགས་ཡུལ་རི་བོ་མ་ཧཱ་དེ་ཝའི་མགོ་ཡང་ད་ལྟ་མེད་པ་ནི་
གནས་མཇལ་རྣམས་ཀྱི་ངག་རྒྱུན་དུ་འདུག གངས་ཅན་མཁས་་
པའི་དབང་བོ་སུམ་པ་ཡེ་ཤེས་དཔལ་འབྱོར་གྱིས་མཛད་པའི《མཚོ་
- 6
-



དཔེ་སྐྲུན་གསལ་བཤད།
སྔོན་ལོ་རྒྱུས་ཚངས་གླུ་གསར་སྙན》སོགས་ལས་ཀྱང་འདི་ལྟར་་་་་
གསུངས་ཡོད། དེ་ནས་བཟུང་སྟེ་མཚོ་སྙིང་མ་ཧཱ་དེ་ཝ་ནི་སློབ་་་
དཔོན་པདྨ་སཾ་བྷ་ཝས་ཐུགས་སྤྲུལ་སྨོན་ལམ་དང་བྱིན་རླབས་ཆེན་པོས་
མཚོ་འཕྱུར་བའི་ཁྲོན་པའི་གནས་སུ་ལྷང་ངེར་བཞུགས་ཏེ། མཚོ་
འགྱུར་མཚམས་བཅད་པ་ན་ཡུལ་ཕྱོགས་འདིར་འདྲེ་མོ་སྤུན་ལྔ་ཞེས་བྱ་
བ་ཞིག་གིས་ཀྱང་ཕྲག་དོག་གི་ཁོང་ཁྲོ་མེ་ལྕེ་བཞིན་དུ་འབར་ནས་ནུབ་
བྱང་ཕྱོགས་སུ་ཡོད་པའི་བྲག་དཀར་ཐེམ་ཆེན་རི་བོའི་མགོ་བཅད་དེ་
མཚོ་སྙིང་མ་ཧཱ་དེ་ཝ་གཏོར་དགོས་པར་སེམས་ཏེ་འཕངས་པའང་མ་
སླེབས་པར་ད་ལྟ་མཚོ་སྙིང་ཐག་ཉེར་འདྲེ་མོ་བྲག་དཀར་ཞེས་བྱ་བ་དེ་
ཡིན་ཟེར། དེ་མ་ཐག་ཏུ་སློབ་དཔོན་པདྨ་སཾ་བྷས་འདྲེ་མོ་སྤུན་ལྔ་
དམ་ལ་བཏགས་ཏེ་ལྷ་མོ་ཚེ་རིང་མཆེད་ལྔའི་གྲས་སུ་སྲུང་མར་གཏད་
པ་ཡིན་ཡང་ཟེར། དེ་ནས་ཡང་སློབ་དཔོན་རིན་པོ་ཆེས་མགོན་པོ་
གུར་གནོད་སྦྱིན་ཀྐེཏྲ་པ་ལར་བཀའ་མངགས་ཏེ། མཚོ་འཕྱུར་བའི་
ཕྱོགས་སུ་རྟོགས་ཞིབ་འཕྲིན་ལས་མཛད་པའི་གྲོགས་སུ་གཏད་པས།
ད་ལྟའི་མགོན་པོ་གདོང་གི་བྲག་ཁུང་བརྒྱུད་ནས་མཚོ་ཁར་བྱོན་ཞིང་།
མཚོ་ནང་དུ་ནུབ་པའི་རྟ་ནོར་ལུག་གསུམ་དང་འབངས་མི་རྣམས་ཀྱི་
ཚེ་སྲོག་བསྐྱབས། མགོན་པོ་གདོང་གི་བྲག་ཁུང་དེ་འཕགས་ཡུལ་
ཤར་ལྷོ་བསིལ་བ་ཚལ་གྱི་དུར་ཁྲོད་དང་འབྲེལ་འདུག་ཅེས་ཡོངས་སུ་
གྲགས། མགོན་པོ་གུར་གནོད་སྦྱིན་གཏྲ་པ་ལའི་ཡུམ་ནི་དཔལ་ལྡན་
ལྷ་མོ་ཡིན་པས། མགོན་པོ་གུར་མཚོ་སྔོན་ཁྲི་ཤོར་རྒྱལ་མོའི་ཕྱོགས་
སུ་མགོན་སྐྱབས་དཔུང་གཉེན་མཛད་པར་ཕེབས་པའི་དུས་མཚུངས་
- 7 --



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
སུ་ཆོས་སྐྱོང་དཔལ་ལྡན་ལྷ་མོས་ཀྱང་ཅིབ་པ་དྲེལ་མཆོག་རྐྱང་སེར་
ཞིག་ལ་བཅིབས་ཏེ། ཞལ་གཟིགས་སུ་ཕེབས་ནས་མཚོ་འཕྱུར་་་་
མཚམས་བཞག་རྗེས་མཁའ་དབྱིངས་སུ་འཕུར་སོང་བ་དང་། དྲེལ་
རྐྱང་སེར་གྱི་སྤྲུལ་བ་ལྷ་མོ་བྲག་ཅེས་པའི་བྲག་ངོས་སུ་ཐིམ་པར་བཅུག་
པ་མ་ཟད། བྲག་ཟུར་གསུམ་དུ་འདུག་ཅིང་། གཡས་སུ་ཆུ་སྲིན་
གདོང་ཅན་རྟགས་མཚན་ཆུ་མགོ་དང་། གཡོན་དུ་སེངྒེ་གདོང་ཅན་
གྱི་རྟགས་མཚན་ཆུ་མགོ་དེ་གཉིས་བཞུར་དུ་བཅུག་པས། ད་ལྟ་ལྷ་
མོ་དྲེལ་ཞེས་ གྲགས་ པའི་གནས་འགངས་ ཅན་གང་ མང་མཆིས་སོ།
ཁྱད་པར་དུ་འགྲོ་བའི་མགོན་པོ་ཞབས་དཀར་བ༧ཚོགས་དྲུག་རང་
གྲོལ་མཆོག་གིས་མཚོ་སྙིང་མ་ཧཱ་དེ་ཝའི་གནས་བསྟོད་ལས།
འདོད་ཡོན་ལྔ་ཚང་དབེན་གནས་འདི། །
འདོད་ཁམས་ལྷ་མིའི་ཡུལ་དང་མཚུངས། །
འདི་ལྟར་ཡོན་ཏན་ཚང་བའི་གནས། །
འདི་འདྲའི་དབེན་གནས་གཞན་ལ་དཀོན། །
ཞེས་གནས་མཆོག་འདིར་སྒྲུབ་པ་མཛད་ནས་མགུར་དབྱངས་
གསུངས་པའི་མཚན་མོར་མཚན་ལམ་དུ་རིན་པོ་ཆེ་སྣ་ཚོགས་ལས་གྲུབ་
པའི་ངོ་མཚར་ལྷ་ཡི་ཁང་བཟང་ཞིག་ཏུ། བིཌཱུར་སྔོན་པོའི་ཁྲི་སྟེང་
ན་བུད་མེད་མཛེས་མ་དར་ཚོན་སྣ་ལྔའི་རྒྱན་གྱིས་སྦྲས་པ་ཞིག་དཔོན་
མོའི་ཚུལ་དུ་བཞུགས་ཤིང་། འཁོར་དུ་བུ་དང་བུ་མོ་གཞོན་ནུ་མང་
པོས་དགའ་བའི་གླུ་གར་དང་རོལ་མོ་སྣ་ཚོགས་ལོངས་སུ་སྤྱོད་པ་ཞིག་
འདུག འདི་ཡང་ཀླུ་བློན་བྱང་ཆུབ་སེམས་དཔའི་ཕོ་བྲང་གི་ཀླུ་སྨན་
- 8



དཔེ་སྐྲུན་གསལ་བཤད།
མཚོ་རྒྱལ་ཞེས་བྱ་བ་གནས་མཆོག་འདིའི་བདག་མོ་ཡིན་པར་སེམས་མོ།
གནས་མཆོག་བྲག་དཀར་སྤྲེལ་རྫོང་ཞེས་བྱ་བ་དེ་ཡང་ལྷ་སངས་
རྒྱས་ སྟོང་ གི་ བླ་ རི་ དང༌། དཔལ་ འཁོར་ ལོ་ སྡོམ་ པའི་ ཕོ་ བྲང་།
ཐུགས་རྗེ་ཆེན་པོ་འཕགས་ པ་ སྤྱན་རས་ གཟིགས་ཀྱི་གནས་ མཆོག་
མདོ་སྨད་ཡུལ་གྲུ་ཆེན་པའི་རྫོང་ཆེན་བཞི་ཡི་ཡ་གྱལ་དུ་ གྲགས་པ།
སྐྱབས་རྗེ་རེབ་གོང་སྐུ་ཕྱོགས་ཆེན་མོ《ཨ་རོལ་རྡོ་རྗེ་འཆང་བློ་བཟང་
ལུང་རྟོགས་བསྟན་པའི་རྒྱལ་མཚན་དཔལ་བཟང་པོའི་སྐུ་ཕྲེང་སྔ་ཕྱིའི་
ཐུན་མོང་མ་ཡིན་པའི་གདན་ས་ཁྱད་པར་ཅན་ཡིན་པས། ཁོ་བོས་
ཀྱང་གནས་ཡིག་ཅུང་ཙམ་རྒྱས་པ་ཞིག་བརྩམས་ནས་ཁོ་བོའི་བརྩམས་
ཆོས་དེབ་ཐེར《རྨ་ཡུལ་རོང་བོ་བློན་ཆོས་ཀྱི་གདུང་རབས་དོན་ལྡན་
ཚངས་པའི་སྒྲ་དབྱངས་ཞེས་བྱ་བ》ནང་གི་ཤོག་ངོས་ཉིས་བརྒྱ་ཉི་ཤུ་
ནས་ཉིས་བརྒྱ་དང་དྲུག་ཅུ་རེ་བརྒྱད་བར་ལ་བཀོད་འདུག་པར་གསལ་
ཞིང་། 《གནས་ཆེན་བྲག་དཀར་སྤྲེལ་རྫོང་གི་གནས་ཡིག་མུ་ཏིག་
ཕྲེང་མཛེས་ངོ་མཚར་ལྷ་ཡི་རོལ་དབྱངས་ཞེས་བྱ་བ》བསྡུས་པ་ཞིག་
ཀྱང་དེབ་ཐེར་འདིའི་ནང་དུ་བཀོད་ཡོད་པས། འདི་རུ་དེ་ཙམ་གླེང་
པས་ཚང་མས་གཞུང་དངོས་ལ་གཟིགས་པར་འཚལ། ། །
དེ་བས་ན་གངས་ཅན་བོད་ཀྱི་སྲོལ་རྒྱུན་ལྟར། བསྐལ་བ་རྟ་ཡི་
ལོ་ལ་ལྷ་ཆེན་རྨ་རྒྱལ་གངས་རིའི་གནས་འདུས་དང་། ལུག་ལོར་
མཚོ་སྔོན་ཁྲི་ཤོར་རྒྱལ་མོའི་གནས་འདུས། སྤྲེལ་ལོར་གནས་མཆོག་
བྲག་དཀར་སྤྲེལ་རྫོང་གི་གནས་འདུས་ཡིན་ཞིང་། ཁྱད་པར་དུ་ལོ་
རྒན་དྲུག་ཅུའི་ནང་ཚན་ཆུ་རྟ་ལོ་དང་། ཆུ་ལུག་ལོ། ཤིང་སྤྲེལ་ལོ་
-
9
-



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
སོགས་ལ་རིམ་བཞིན་དུ་གངས་ལྗོངས་མདོ་སྨད་གནས་མཆོག་འདི་
གསུམ་གྱི་གནས་འདུས་ཆེན་མོ་ཡིན་པས། དཔེར་ན་རྨ་ཆེན་གངས་
རིའི་གནས་འདུས་སྐབས་སུ་གནས་བསྐོར་ཐེངས་གཅིག་བྱས་ན་མ་ཎི་
དུང་ཕྱིར་བཅུ་གསུམ་གྱི་ཕན་ཡོན་ཐོབ་པ་དང་། བདག་ཅག་གི་སྤྱི་
གཙུག་ཡིད་སྦྱིན་ནོར་བུ་དང་བཀའ་དྲིན་གསུམ་ལྡན་གྱི་དྲིན་ཅན་རྩ་
བའི་བླ་མ་མཚན་གྱི་རོལ་མོ་ཕྱོགས་བཅུར་རྒྱས་པའི་བསྟན་པའི་མངའ་
བདག་ཆེན་པོJགནས་བཞི་གྲུབ་ཆེན་སྐུ་ཕྲེང་ལྔ་བ་འཇམ་མགོན་ཆོས་
དབྱིངས་རང་བྱུང་རྡོ་རྗེ་མཆོག་གི་ཞལ་སྔ་ནས། རྨ་ཆེན་གངས་རིའི་
གནས་འདུས་ཆེན་མོའི་དུས་སུ་གནས་བསྐོར་ཐེངས་གཅིག་བྱས་ན་མི་
ཞིག་གིས་ཚེ་ལོ་སུམ་ཅུའི་རིང་ལ་སྒྲུབ་པ་མཛད་པའི་ཕན་ཡོན་ཐོབ་
ངེས་ཞེས་གསུངས་མྱོང་བ་ཡིན། མདོར་ན་དུས་ནམ་ཡིན་རུང་སྐྱེས་
ཆེན་བླ་སེར་རྣམས་ཀྱིས་གནས་མཆོག་འདིར་ཡུན་རིང་སྒོམ་སྒྲུབ་བྱེད་
ནུས་ན་ཚེ་གཅིག་གིས་སངས་རྒྱས་པ་དང་། ཡང་ན་ཟླ་བ་རེའམ་
ཞག་མ་བདུན་ཕྲག་ཙམ་ལ་ཡང་བསམ་པ་རྣམ་པར་དག་པས་གནས་
འབྲེལ་རེ་འཇོག་ཐུབ་ན་རྒྱུད་ལ་ཐར་བའི་ས་བོན་འཁྲུངས་པ་དང་།
དལ་འབྱོར་ཐོབ་པ་དོན་ལྡན་ཡིན་པ་དང་། མི་སྐྱ་ཕོ་མོ་སོགས་ཀྱིས་
ཀྱང་གནས་མཆོག་འདི་ལ་ཕྱག་དང་མཆོད་པ། གནས་བསྐོར་ཁ་
ཏོན། དགེ་སྒྲུབ་སྡིག་སྤོང་གི་ཁས་ལེན་དམ་བཅའ་བྱེད་ནུས་ན་ཚེ་
འདིར་ཚེ་ རིང་ ནད་མེད་དང་། ལོངས་ སྤྱོད་ རྒྱ་ཆེར་ འཕེལ་ བ།
འདོད་དོན་ཡིད་སྦྱིན་འགྲུབ་པ། སྨོན་ལམ་རྣམ་དག་འདེབས་ནུས་
ན། ཕྱི་མར་བདེ་བ་ཅན་དུ་སྐྱེ་ངེས་ཞེས་དམ་པ་རྣམས་ཀྱིས་་་་་
- 10 -



དཔེ་སྐྲུན་གསལ་བཤད།
གསུངས་ཡོད། གཞན་ཡང་མཚོ་སྔོན་ཁྲི་ཤོར་རྒྱལ་མོར་སྒོ་གསུམ་
རྣམ་པར་དག་པས་ཕྱག་སྐོར་དང་། འདོད་ཡོད་ལྔ་ལྡན་གྱི་མཆོད་
པ། གནས་གཏེར་སོགས་ཕུལ་བས་ན་མ་ཎི་དུང་ཕྱིར་བཅོ་བརྒྱད་ཀྱི་
ཕན་ཡོན་ཐོབ་ཅིང་། གནས་འདུས་གཡང་དཀར་ཆུ་ལུག་ལོ་འདིར་
དགེ་བ་འབུམ་འགྱུར་དང་། སྨྱོན་བསམ་གཏན་གླིང་བས《མཚོ་
སྙིང་མ་ཧཱ་དེ་ཝའི་གནས་ཡིག》ལས། །
རྩེ་མོར་སྐོར་བ་བཅོ་ལྔ་དགེ་བསྔོ་ལ། །
མ་ཎི་དུང་ཕྱིར་བཞི་བཅུའི་ཕན་ཡོན་ཡོད། །
གཞི་སྣང་འོད་གསལ་བར་སྐོར་བདུན་ཕྲག་བྱས། །
མ་ཎི་དུང་ཕྱིར་དྲུག་ཅུའི་ཕན་ཡོན་ཡོད། །
གང་གི་སྒྲུབ་སྦྱོང་མཐའ་སྐོར་ལྔ་ཙམ་བྱས། །
མ་ཎི་དུང་ཕྱིར་དགུ་བཅུའི་ཕན་ཡོན་ཡོད། །
ཅེས་གསུངས་པས། གནས་མཆོག་འདི་དག་ལ་གནས་བསྐོར་
དང་། ཕྱག་མཆོད་སྒྲུབ་སྦྱོང་གི་ཕན་ཡོན་བསམ་གྱིས་མི་ཁྱབ་ཅིང་།
ཡིན་ནའང་ངེས་པར་དུ་གནས་ཀྱི་ཡོན་ཏན་དང་ཕན་ཡོན་ཤེས་པའི་
དད་པ། སངས་རྒྱས་བྱང་སེམས་གྲངས་མེད་བཞུགས་པའི་ཞིང་
ཁམས་ཤེས་པའི་མོས་གུས། རང་གཞན་སེམས་ཅན་ཐམས་ཅད་ཀྱི་
སྒྲིབ་པ་སྦྱོང་པའི་འདུ་ཤེས་སོགས་ནི་དད་ལྡན་གནས་བསྐོར་བ་རྣམས་
ཀྱི་ཐོག་མའི་ཀུན་སློང་ལ་རག་ལས་ཡོད་པ་ལས་མ་འདས་སོ། དེ་
བས་རྫོགས་ཆེན་དཔལ་སྤྲུལ་རིན་པོ་ཆེས་ཞལ་སྔ་ནས།
ལྟད་མོ་བལྟ་བའི་མཚར་འདོད་གཅིག ། །
- 11 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
དད་པ་མ་སྐྱེས་གནས་མཇལ་གཉིས། །
ཕན་ཡོན་མི་ཤེས་བསྐོར་བ་གསུམ། །
ཟ་འདོད་རྙེད་འཚོལ་ཁྲམ་པ་བཞི། །
བསམ་བློ་མ་བཏང་བསྐོར་རྒྱུག་ལྔ། །
གནས་བསྐོར་འདྲ་སྟེ་གནས་བསྐོར་མིན། །
ཞེས་གསུངས་པ་ལྟར་རོ། དེ་བས་སྐལ་དམན་མཐུ་ཆུང་་་
བདག་འདྲའི་ཀྱང་ལོ་ངོ་དུ་མའི་སྔོན་ལ་ལྷ་ཆེན་རྨ་རྒྱལ་གངས་རི་དང་།
མཚོ་སྔོན་ཁྲི་ཤོར་རྒྱལ་མོ། གནས་མཆོག་བྲག་དཀར་སྤྲེལ་རྫོང་་་
སོགས་ཀྱི《གནས་ཡིག་ཕྱོགས་བསྒྲིགས》ཞིག་ལེགས་པར་བསྒྲིགས་ཏེ།
གནས་མཆོག་འདི་དག་གི་ཞིང་བཀོད་དང༌། བྱིན་རླབས། ཡོན་
ཏན། ཕན་ཡོན་སོགས་ཕྱོགས་གཅིག་ཏུ་བསྡུས་ནས། གང་ཟག་
སེམས་ཅན་ཐམས་ཅད་ཀྱིས་བལྟས་ན་འདྲེན་བྱེད་དབང་བོའི་བདུད་
རྩི་དང་། བཏོན་ན་སྨྲ་བ་སྒོ་མོའི་མཛེས་རྒྱན། ཉན་ན་ཐོས་འཛིན་
དབང་བོའི་གསོས་སུ་གྱུར་ཏེ། ཆོས་རྣམ་དཀར་དགེ་བའི་ས་བོན་
ཙམ་རེ་འཁྲུངས་ཐུབ་པར་བྱུང་ནའང་ཅི་མ་རུང་སྙམ་པའི་ཀུན་སློང་
ཟབ་མོས་བསྐུལ་པར་བརྟེན་ནས། ད་ལྟ་དེབ་ཐེར་ཆུང་བ་འདི་
ལེགས་པར་བསྒྲིགས་ཤིང་པར་དུ་སྐྲུན་ཐུབ་པ་བྱུང་བས། གངས་
ལྗོངས་མཁས་པའི་གཙུག་རྒྱན་རྣམ་པ་དང་རྒྱ་ཆེའི་གཟིགས་མཁན་
རྣམས་ཀྱིས་དགོངས་འཆར་ལྷུག་པོར་གནང་བའི་ཐུགས་རྗེ་ཆེ་ཞེས་
རོང་ཆེན་དེ་ལ་ར་ཛཱ་ཤྲཱི་འཇམ་དབྱངས་བློ་བཟང་འཕྲིན་ལས་སམ་
རོང་བོ་ལྷ་རྒྱལ་དཔལ་ཀྱིས་བོད་རབ་བྱུང་བཅུ་བདུན་པའི་ཆུ་མོ་ལུག
– 1 2
-



དཔེ་སྐྲུན་གསལ་བཤད།
(༢༠༠༣)ལོའི་ཧོར་ཟླ་བཞི་བའི་ཚེས་བཟང་ལ་གནས་མཆོག་མཚོ་
སྔོན་ཁྲི་ཤོར་རྒྱལ་མོའི་ལྷོ་ཕྱོགས་ཆབ་འགག་གསེར་གཞོང་རིང་མོའི་
གྲོང་བརྡལ་གྱི་རང་ཤག་བཀྲ་ཤིས་བདེ་སྟོང་རྣམ་པར་རྒྱལ་བའི་མཆོད་
ཁང་ནས་བྲིས་བ་སརྦ་ཛ་ཡནྟུ། ། ། །
- 13 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
ས་བཅད་དང་པོ། ལྷ་ཆེན་རྨ་རྒྱལ་གངས་རི།
༄༅། །ལོ་ཆེན་བཻ་རོས་མཛད་པའི་རྨ་རྒྱལ་སྦོམ་
རའི་གནས་ཡིག་བཞུགས་སོ།
༄༅། །ཀུན་བཟང་ཐུགས་སྤྲུལ་ལྷ་ཆེན་སྦོམ་ར་ལ། །སྒོ་གསུམ་
གུས་པ་ཆེན་པོས་ཕྱག་མཚལ་ལོ། །བཻ་རོའི་ལུང་བསྟན་གསལ་བྱེད་ཉི་
མའི་དཀྱིལ་འཁོར་ལས། །གནས་མཆོག་ཁྱད་པར་སྦོམ་རའི་མཚན་
ཅན་ལ། །ཞལ་མཐོང་ཙམ་གྱིས་ངན་སོང་སྒོ་མོ་ཁེགས། །ཀུན་བཟང་
གཤེན་ལྷས་བྱིན་གྱིས་བརླབས་པའི་གནས། །གྲུབ་ཆེན་བརྒྱད་ཅུས་
འགོག་པའི་དོན་དགོངས་པས། ། སྔར་འདས་སངས་རྒྱས་ས་སྟེང་་་་
གཤེགས་པའི་ཤུལ། །ད་ལྟའི་སངས་རྒྱས་གཤེན་རབ་བགྲོད་པའི་
གནས། །མ་འོངས་སངས་རྒྱས་མེ་སྒྲོན་འབྱོན་པའི་ལམ། །རྩེ་མོ་ནམ་
མཁའི་ལྕགས་ཀྱི་གུར་ཁང་ན། །ཞི་བའི་ལྷ་ཚོགས་ནམ་མཁའི་སྐར་
ལྟར་བཀྲ། ། སྐེད་པ་འཇའ་འོད་འཁྱིལ་བའི་གུར་ཁང་ན། ། དབང་
དྲག་ཁྲོ་ཚོགས་བར་སྣང་སྤྲིན་ལྟར་གཏིབས། ། རྩ་བ་རྩི་ཤིང་ནགས་
ཚལ་འཛིང་བ་ལ། །དམ་ཅན་བོན་སྐྱོང་སྲུང་མ་མཚོ་ལྟར་འཁྱིལ། །རྩེ་
མོ་གངས་དཀར་མཆོད་རྟེན་འདྲ་བ་ལ། །ཞི་ལྷ་བཞི་བཅུ་མ་བཞེངས་
རང་བྱོན་ཡོད། །འཐུག་པོ་བཀོད་པའི་འཇའ་ཚོན་ཉག་ཐག་ཡོད། །
-
14 -



ལོ་ཆེན་བཻ་རོས་མཛད་པའི་རྨ་རྒྱལ་སྦོམ་རའི་གནས་ཡིག
རྐེད་པ་གཡའ་སྔོན་ཁྲལ་ཁྲོལ་ནང་ཤེད་ན། །རིག་འཛིན་བརྒྱད་ཅུའི་
སྒྲུབ་ཕུག་བརྒྱད་ཅུ་ཡོད། །བཀའ་རྟགས་མི་འདྲ་ངོ་མཚར་མང་བོ་
ཡོད། ། རྩ་བ་ཆུ་མིག་ཤིང་ལོ་རྒྱས་འདྲ་ལ། ། ཀླུ་ཡི་སེམས་དཔའ་ལྔ་
སྟོང་ལྔ་བརྒྱ་ཡོད། །བཞི་བརྒྱའི་ནད་སེལ་སྨན་ཆུ་བཞི་བརྒྱ་ཡོད། །
སྨན་ཆུའི་དབུ་ལ་བརྡ་ཡིག་རེ་རེ་ཡོད། །གཏེར་ཁ་མི་འདྲ་བརྒྱད་ཅུ་རྩ་
ལྔ་ཡོད། ། གཏེར་སྲུང་སྟོང་བདུད་དམར་ནག་བཅས་ནས་ཡོད། །
ཤར་ཕྱོགས་གཡུང་དྲུང་འདྲ་བའི་རི་བོ་ལ། །སློབ་དཔོན་པདྨའི་ཁ་ཊཾ་
རྡོ་རྗེ་ཡོད། །སངས་རྒྱས་སྣང་བ་མཁའ་ཡས་རང་བྱོན་ཡོད། །བསྟན་
སྲུང་འབར་བའི་སྒྲུབ་སྐོར་དགྲ་འདུལ་ཡོད། ། སྒྲོལ་མ་རང་བྱོན་་་་
མགོན་པོ་རང་བྱོན་ཡོད། །ཆོས་གཏེར་མི་འདྲ་བརྒྱ་དང་རྩ་བརྒྱད་
ཡོད། །རྒྱ་གར་གྲུབ་ཆེན་བརྒྱད་ཅུའི་ཞབས་རྗེས་ཡོད། །བཅོམ་ལྡན་
ཤཀྱ་ཐུབ་པའི་རིང་བསྲེལ་ཡོད། །བྱང་ཕྱོགས་བུམ་པ་འདྲ་བའི་རི་བོ་
ལ། །དྲི་མེད་ཤེལ་གྱི་མཆོད་རྟེན་བརྒྱ་རྩ་དང་། །མཁའ་འགྲོ་ཀྱེ་མ་
འོད་མཚོ་རང་བྱོན་ཡོད། །ཕ་བོང་རལ་གྲི་གཤིབ་འདྲའི་རྩ་བ་རུ། །
མཁའ་འགྲོ་ཀུན་འདུས་སྒྲུབ་སྐོར་གཏེར་དུ་ཡོད། །གཏེར་སྲུང་མཁའ་
འགྲོ་སེང་གདོང་བཅས་ནས་ཡོད། ། ཕ་བོང་སྦྲུལ་སྦལ་འདྲ་བའི་
གཡས་ཟུར་ན། ། མཛེ་ནད་སེལ་བའི་སྨན་ཆུ་རང་འཁྱིལ་ཡོད། ། རྩི་
ཤིང་ཀུན་ཀྱང་འཕན་གདུགས་ཚུལ་དུ་ཡོད། ། མཁའ་འགྲོ་ཀུན་གྱི་
བཀའ་རྟགས་གྲངས་མང་ཡོད། །ཡུམ་ཆེན་ཐུགས་རྗེ་ཀུན་སྒྲོལ་རང་
བྱོན་ཡོད། །ཁྲོ་རྒྱལ་རཀྟ་དབུ་གསུམ་རང་བྱོན་ཡོད། །དྲེགས་པ་བཅོ་
བརྒྱད་སྟོང་བདུན་རང་བྱོན་ཡོད། །རྒྱ་བོན་ཟིང་བ་མཐུ་ཆེན་ཞབས་
-- 15 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
རྗེས་ཡོད། །ཁྲོ་བོ་གཙོ་མཚོག་མཁའ་འགྱིང་རང་བྱོན་ཡོད། །རླུང་གི་
ས་ལེ་འོད་ཀྱིས་རང་སྒྲ་སྒྲོགས། །རིག་འཛིན་སྟོན་བརྒྱུད་མཐུ་ཆེན་
སྒྲུབ་ཕུག་ཡོད། །མཚོ་ལ་ཀླུ་སྒྲུབ་སྙིང་བོ་རང་བྱོན་ཡོད། །ལས་ཅན་
སྐྱེས་བུས་སྐྱེ་བ་སྔ་ཕྱི་མཐོང་། །ཐང་ལ་གཡུང་དྲུང་ས་བཅུའི་བགྲོད་
གནས་ཡོད། ། རྡོ་ལ་གསལ་བ་དགུ་འཛབ་རང་བྱོན་དང་། ། ཁྲག་་
གདོང་སྟག་གདོང་བསྟན་མ་རང་བྱོན་ཡོད། །ཀུན་བཟང་གཤེན་ལྷ་
གཙོ་འཁོར་རང་བྱོན་ཡོད། །
ནུབ་ཕྱོགས་རི་བོ་བན་གླང་འགྱིང་འདྲ་ལ། །དབལ་བོན་སྟག་
ལྷ་མེ་འབར་རང་བྱོན་དང་། །ཁྲག་གདོང་སྟག་གདོང་བསྟན་མ་རང་
བྱོན་ཡོད། །དྲག་པོ་མཐུ་ཡི་གཏེར་ཁ་དེ་ན་ཡོད། །ཐུགས་རྗེ་བྱམས་
མའི་གསང་ཆུ་ རང་འབབ་ཡོད། ། དྷ་ཤ་གླི་ཝ་བསྒྲལ་བའི་གཞུ་མོ་་
དང༌། །མེ་ལྷ་བཞི་བཅུ་མེ་འབུད་གཏེར་དུ་ཡོད། ། ཕ་བོང་དུག་སྦྲུལ་
འདྲ་བའི་རྩ་བ་རུ། །གསང་བ་འདུས་པའི་གཟིག་གི་ཐུལ་པ་དང་། །
གསེར་གྱི་བེར་རྒ་རྩེ་དགུ་གཏེར་དུ་ཡོད། །གཏེར་སྲུང་བཀའ་གསང་
ལྷ་མོ་བཞུགས་ནས་ཡོད། །ཕ་བོང་དཔལ་སྟག་ཁྲ་བོ་མཆོང་འདྲ་ལ། །
ཛ་ཡི་གཏེར་ཁ་ཛ་ཡི་སྒྲུབ་སྐོར་ཡོད། །གསེར་གྱི་རྣ་རུ་དབལ་ཆུ་གཏེར་
དུ་ཡོད། །གཏེར་སྲུང་རྒྱལ་ཆེན་ཉི་པང་སད་ཝེར་ཡོད། ། མགོན་པོ་
རྣམ་གསུམ་རང་བྱོན་དངོས་སུ་ཡོད། ། ཐེའུ་དམ་ལ་བཏགས་ པའི་
བཀའ་རྟགས་ཡོད། ། མཚོ་ལ་མགོ་ཡི་ཛ་དམར་རང་འཁྱིལ་ཡོད། །
རྒྱལ་བསེན་བྲན་དུ་འཁོལ་བའི་ཞུ་མིག་ཡོད། །རྡོ་ལ་དཔལ་གྱི་ཕུར་བ་
རང་བྱོན་ཡོད། །ཞང་ཞུང་སྟག་སྣ་རྒྱལ་པོའི་ཞབས་རྗེས་ཡོད། །རིན་
— 16 -



ལོ་ཆེན་བཻ་རོས་མཛད་པའི་རྨ་རྒྱལ་སྦོམ་རའི་གནས་ཡིག
ཆེན་གསེར་གྱི་གཏེར་ཁ་གྲངས་མེད་ཡོད། །གཏེར་བདག་ཆུ་དབང་
རྒྱལ་པོ་བཅས་ནས་ཡོད། ། ཕ་བོང་དཀར་བོ་སེང་ཆེན་འདྲ་བ་ལ། །
མཐའ་དམག་བཟློག་པའི་རལ་གྲི་གཏེར་ཁ་ཡོད། ། །
ལྷོ་ཕྱོགས་མེ་རི་འདྲ་བའི་རི་བོ་ལ། །སྲིད་རྒྱལ་དབུ་བརྒྱ་ཕྱག་
སྟོང་རང་བྱོན་ཡོད། །བོན་སྐྱོང་དམ་ཅན་རྒྱ་མཚོའི་སྒྲུབ་སྐོར་ཡོད། །
གཏེར་བདག་བཀའ་གསང་ལྷ་མོ་བཅས་ནས་ཡོད། །བྲག་སྔོན་ཁྱུང་
གཤོག་འདྲ་བའི་རྩ་བ་རུ། ། བོན་སྐྱོང་མ་བདུད་བཙན་གསུམ་རང་
བྱོན་ཡོད། །དྲག་པོ་ཐོག་གི་གཏེར་ཁ་དེ་ན་ཡོད། །གཏེར་སྲུང་གནམ་
ལྷ་དཀར་པོས་བསྲུང་ནས་ཡོད། ། བྲག་དམར་ཤ་བ་འདྲ་བའི་རྩ་བ་
རུ། ། དམར་བོ་བཙན་གྱི་སྲོག་ཡིག་གཏེར་དུ་ཡོད། ། སྤེ་བོན་ཐོག་
འཕྲུལ་ཕྱག་རྗེས་འཕར་མ་ཡོད། ། རྩེ་མོ་མེ་ལྕེ་ཆད་འདྲའི་ཕ་བོང་་
ལ། །རིག་འཛིན་དྲན་པ་ཡབ་སྲས་རང་བྱོན་ཡོད། །སྲིད་གསུམ་ཟིལ་
གནོན་ཁྱུང་གི་སྒྲུབ་སྐོར་ཡོད། །གཏེར་བདག་རྫུ་འཕྲིན་སྨན་བཞིས་
སྲུང་ནས་ཡོད། ། ཕ་བོང་དམག་མི་འཚོགས་འདྲའི་ནང་དུ་ཡང་། །
དཔལ་མོ་གཟི་གྱད་སྤར་གསུམ་རང་བྱོན་ཡོད། ། སྡེ་བརྒྱད་ལྷ་འདྲེ་
སྲོག་གི་གཏེར་ཁ་ཡོད། ། གཏེར་སྲུང་བྱང་སྨན་རྒྱལ་མོ་བཅས་ནས་
ཡོད། །མཚོ་མོ་མེ་ཏོག་འདྲ་བའི་དབུས་དཀྱིལ་ན། །ཀླུ་རྒྱལ་གཙུག་ན་
རིན་ཆེན་རང་བྱོན་ཡོད། ། ཀླུ་ཡི་བོན་སྐོར་ཁམས་གསུམ་འགྲས་་་་
བསྡུམ་ཡོད། །གཏེར་སྲུང་ཀླུ་རྒྱལ་འཇོག་པོ་བཅས་ནས་ཡོད། ། སྲུང་
རི་མདའ་གམ་འདྲ་བའི་ནང་དུ་ཡང་། །དབུས་མཐོང་ཚལ་དང་་་་
མཚལ་གཏེར་ གྲངས་མང་ཡོད། ། གཏེར་སྲུང་ཐུགས་སྤྲུལ་མ་བཞི་་་
- 17 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
བཅས་ནས་ཡོད། །ཕ་བོང་གཡུ་འབྲུག་གནམ་ལ་གཤེགས་འདྲ་ལ། །
སྤྲུལ་སྐྱ་འདུལ་བ་གཤེན་དྲུག་རང་བྱོན་ཡོད། ། ཕྱོགས་བཞིར་དུས་
བཞིའི་རྒྱལ་མོ་རང་བྱོན་ཡོད། །མཚམས་བཞིར་མཁའ་འགྲོ་སྡེ་བཞི་
རང་བྱོན་ཡོད། །རི་བོ་དེ་ལ་སྐོར་བ་གསུམ་བྱས་ན། །ས་བཅུ་གཡུང་
དྲུང་སེམས་དཔའི་གྲལ་དུ་སྐྱེ། །སླར་ཡང་ལྔ་བདོ་དུས་ཀྱི་ཐ་མ་ལ། །
རྨ་གཉན་སྦོམ་ར་བྱིན་རླབས་ཤིན་ཏུ་ཆེ། །སྨད་ཀྱི་མཐའ་མི་ཐམས་
ཅད་དེ་རུ་འདུ། ། རི་བོ་དེ་ལ་བསྙེན་སྒྲུབ་བྱེད་གྱུར་ན། །ལས་བཞི་
ལྷུན་གྲུབ་ལྷ་ཞལ་མངོན་སུམ་མཐོང་། །རི་བོ་དེ་ལ་རྣམ་ལྔའི་ཚོགས་
ཕུལ་ན། །ཚོགས་གཉིས་རྫོགས་ཤིང་དོན་གཉིས་མཐའ་རུ་ཕྱིན། །ལྔ་
བཅུ་ཁ་རལ་སེམས་ཅན་ཐམས་ཅད་ཀྱིས། །དམག་འཁྲུགས་དུས་སུ་
སྦོམ་ར་མཆོད་བསྐུལ་ན། །བསྟན་དགྲ་སྒྲོལ་ཞིང་དམག་དཔུང་བཟློག་
ནུས་སོ། །ཕྱ་དང་གཡང་ལ་སྦོམ་ར་སྒྲུབ་གྱུར་ན། །ལོངས་སྤྱོད་ཟད་
མེད་ས་གཞི་ལྟར་དུ་འཕེལ། །ཚེ་ཟད་པ་ལ་ཚེ་སྒྲུབ་བྱེད་གྱུར་ན། །ཚེ་
སྲོག་བསྲིང་ཞིང་བཀྲག་དང་གཟི་མདངས་རྒྱས། །མངོན་ཤེས་དག་ལ་
སྦོམ་ར་སྒྲུབ་གྱུར་ན། །དུས་གསུམ་མ་སྒྲིབ་གསལ་བའི་མངོན་ཤིས་
སྟོན། །དུས་ཀྱི་མཐའ་ལ་བྱིན་རླབས་དགུ་འགྱུར་ཆེ། །ཨ་ཐི། རྒྱ་
རྒྱུ ༔ ནྡབྷ ཟརྟ་རྒྱུ ༔ སྒྲ་བསྒྱུར་བི་རོ་ང་ཡིས་མ་འོངས་སེམས་ཅན་དོན་
དུ་མཛད་དོ། །དགེ་ལེགས་རྒྱ་མཚོའི་བཞེད་པ་སྐོང་བྱེད་འདི། །ཡོན་
ཏན་རྒྱ་མཚོས་ཞུ་དག་དང་བཅས་བྲིས། །བསྐལ་བ་རྒྱ་མཚོའི་བར་དུ་
ཁྱེད་སྐུ་ཡང་། །བོན་གྱི་རྒྱ་མཚོ་སྤྱོད་ལ་བརྟན་བཞུགས་སྨོན། །བཀྲ་
ཤིས། །
- 18 -



རྨ་ཆེན་གངས་རིའི་གནས་བསྟོད། །
༄༅། ། རྨ་ཆེན་གངས་རིའི་གནས་བསྟོད།
༄༅། །ན་མོ་གུ་རུ། མ་འགྲོ་ཀུན་བསོད་ནམས་ཞིང་གི་་་་
དཔལ། ། ཕྱི་རབ་དཀར་མས་འཛིན་གངས་ཀྱི་རི། །ནང་དག་པའི་
ཞིང་གི་བཀོད་པ་རྫོགས། །ལྷ་བྱང་སེམས་བྱེ་བའི་ཚོགས་ལ་འདུད། །
མི་བདག་གི་སྐྱེས་ལྷ་མཐུ་བོ་ཆེ། ། ལྷའི་དགེ་བརྙེན་རྨ་རྒྱལ་སྦོམ་ར་
ཞེས། ། ཡོངས་ཀུན་ཏུ་གྲགས་པའི་སྣོད་བཅུད་ལ། །ཚིག་རབ་སྙན་
དབྱངས་ཀྱིས་བསྟོད་ལ་ཉོན། ། སྟོན་ཤེལ་དཀར་ལྷུན་པོ་དགུང་ལ་
མཉམ། ། སྤྲིན་དཀར་གསལ་ཅོད་པཎ་འཆང་གྲོལ་བྱེད། ། ལྷ་ཉི་ཟླ་
གཟའ་སྐར་ཚོགས་རྣམས་ཀྱིས། །དུས་རྒྱུན་དུ་མཆོད་ལ་གཡས་སུ་
འཁོར། །བར་མཆོང་སྨུག་བྲག་གི་དོ་ཤལ་འཆང་། ། ལྷའི་ཆུ་རྒྱུན་མུ་
ཏིག་ཟེག་མ་འཕྲོ། །ལྷ་དཀར་ཕྱོགས་སྐྱོང་བའི་འཁོར་ཚོགས་ཀྱིས། །
ཕྱག་མཆོད་བསྟོད་བསྐོར་བ་དུས་ཀུན་བྱེད། །གཤམ་ནགས་ཚལ་སྔོན་
པོའི་སྨད་གཡོགས་གསོལ། ། མདོག་རབ་མཛེས་མེ་ཏོག་མཆོད་རྫས་
བཀྲམས། ། ལས་སྐལ་བ་ལྡན་པའི་མི་རྣམས་ཀྱི། ། ཕྱག་བསྐོར་བ་་་
མཆོད་བསྟོད་ལས་ལ་བརྩོན། །གངས་རྩ་བ་གཅིག་ལ་རྩེ་མོ་གསུམ། །
དབུས་གངས་རི་སྤྱན་རས་གཟིགས་ཀྱི་ཞིང་། ། རིན་གཞལ་དཀའི་་
རའི་ཁྲི་སྟེང་ན། །མགོན་སྐྱབས་གནས་ཁ་སར་པཱ་ཎི་བཞུགས། །
- 19 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
འཁོར་བྱང་སེམས་བྱེ་བ་འབུམ་གྱིས་བསྐོར། །འབྲེལ་གང་ཐོགས་བདེ་
ལྡན་ཞིང་དུ་འདྲེན། །གཡས་རི་རྒྱལ་གངས་རིའི་གཞལ་ཡས་སུ། །
དཔལ་ས་བཅུའི་དབང་ཕྱུག་རྨ་རྒྱལ་ལ། །འཁོར་དྲེགས་པའི་སྡེ་་་་
དཔོན་འབུམ་གྱིས་བསྐོར། ། རྗེ་ཐུབ་མཆོག་བསྟན་དང་འགྲོ་ཀུན་་་་
སྐྱོངས། །གཡོན་གངས་དཀར་རི་ཡི་ཕོ་བྲང་ན། །མ་མཁའ་འགྲོའི་
གཙོ་མོ་དྲག་རྒྱལ་མ། ། འཁོར་མཁའ་འགྲོ་བྱེ་བའི་ཚོགས་ཀྱིས་་་་་་
བསྐོར། ། མཆོག་ཐུན་མོང་དངོས་གྲུབ་གང་འདོད་སྟེར། ། མདུན་་་
རབ་བརྗིད་རྫ་སྨུག་བྲག་གིས་བརྒྱན། ། གནས་བསིལ་བ་ཚལ་གྱི་་་༌་
མཚན་ཉིད་ཚང་། ། ལྷ་ཕྱག་དྲུག་ལྷ་མོ་གནོད་སྤྱིན་བཞིས། །བཀའ་
ཚུལ་བཞིན་བསྲུང་ལ་བསྟན་པ་སྐྱོངས། །རྒྱབ་རི་ཆུང་གངས་རི་སྟོང་
རྩ་ན། ། མགོན་སྟོན་པའི་གནས་བརྟན་མི་ཕྱེད་པ། །འཁོར་དང་་་་
བཅོམ་སྟོང་ཕྲག་གཅིག་གིས་བསྐོར། །ཕྱི་འདུལ་ཁྲིམས་བསྲུང་བ་ཚུལ་
བཞིན་སྐྱོངས། །ཕྱིའི་རི་ཕྲན་བྲག་རིའི་ཕོ་བྲང་ན། །འཁོར་རྨ་རིགས་
སུམ་བརྒྱ་དྲུག་ཅུ་དང༌། །ཡང་རྨ་འཁོར་སྟོང་དང་ལྔ་བརྒྱ་སོགས། །
འཁོར་ལྷ་ཀླུ་བྱེ་བ་ཐེར་འབུམ་གྱིས། ། བོད་གངས་ཅན་བསྟན་དང་
འགྲོ་ཀུན་ལ། །གནོད་གང་བྱེད་དགྲ་བགེགས་གཡུལ་ངོ་བཟློག །
སྟོད་གང་ཕུགས་འོད་ཀྱི་གུར་ཁང་ན། །ལྷའི་དྲང་སྲོང་རིག་པ་འཛིན་
རྣམས་ཀྱིས། །ཟས་ཟག་མེད་ཏིང་ངེ་འཛིན་ལ་སྤྱོད། །དོན་སྨྲ་བསམ་
བརྗོད་བྲལ་ངང་ལ་གནས། །བར་སྲ་བརྟན་བྲག་གི་ཕུག་ཡངས་སུ། །
མིའི་རིག་འཛིན་གྲུབ་ཐོབ་རྣལ་འབྱོར་པས། ། ཟས་ལྡུམ་རིགས་སྔོ་
ཚོད་གསོལ་ བཞིན་དུ། ། དོན་ཟབ་ལམ་རིམ་གཉིས་རྣལ་འབྱོར་་་་་
- 2) --



རྨ་ཆེན་གངས་རིའི་གནས་བསྟོད།
སྤྱོད། །སྨད་རང་ཤོང་སྤྱིལ་ཆུང་ཉམས་དགའ་རུ། །རྒྱུད་ངེས་འབྱུང༌
གིས་བསྐུལ་བྱ་བཏང་ཚོས། །ཟས་བསོད་སྙོམས་སྤྱོད་བཞིན་རང་རྒྱུད་
འདུལ། །མ་འགྲོ་ལ་བྱམས་དང་སྙིང་རྗེ་བསྒོམས། །གནས་འདི་ཡི་ས་
རྡོ་རྩྭ་ཤིང་ཆུ། །མ་འགྲོ་ཀུན་ནད་སེལ་སྨན་གྱི་མཆོག ། སུས་གང་
སྤྱོད་ཉོན་མོངས་ནད་ལས་ཐར། །སྔོན་ལས་ངན་བསགས་པའི་ཟུག་
ཇུ་བདེ། །བྱ་རི་དྭགས་གཅན་གཟན་སྲོག་ཆགས་རིགས། ། ལྷའི་སྤྲུལ་
བར་ངེས་ཏེ་གསོད་མི་རུང༌། ། ཕྱག་བསྐོར་བ་བཟླས་བརྗོད་རིམ་པ་
རྣམས། །ཚེགས་དཀའ་ལས་མེད་པར་མྱུར་དུ་འགྲུབ། ། ལྷ་རྨ་རྒྱལ་
གངས་ཀྱི་རི་བོ་ལ། ། ཚིག་བསྟོད་དབྱངས་བརྗོད་པའི་དགེ་མཐུ་་་་
ཡིས། ། མགོན་སངས་རྒྱས་བསྟན་པ་དར་བ་དང་། ། དེ་འཛིན་པའི་
སྐྱེས་བུ་ཞབས་བརྟན་ཤོག ། མ་འགྲོ་ཀུན་ནད་མུག་འཁྲུགས་རྩོད་
ཞི། །ཀུན་རྫོགས་ལྡན་དཔལ་ལ་སྤྱོད་པ་དང་། །འབྲེལ་གང་ཐོགས་
གནས་སྐབས་མཐར་ཐུག་གི ། དོན་རེ་འབྲས་མྱུར་དུ་འགྲུབ་གྱུར་
ཅིག ། ཅེས་པ་འདི་ནི་འབྲོང་ཐུའི་བན་རྒན་གྱིས་གནས་རི་ལ་བསྐོར་བ་བྱས་
སྐབས་སུ་བྲིས་པ་དགེའོ། ། བཀྲ་ཤིས། །
མགོན་སྟོན་པའི་གནས་བརྟན་མི་ཕྱེད་པ། ། མི་བདག་ཅག་་་་
སྣང་ངོར་ངུར་སྨིག་གཟུགས། ། ཕ་དཀོན་མཆོག་ཟླ་བའི་ཞབས་ལ་
འདུད། ། དོན་ཆོས་བཞིན་འགྲུབ་པར་བྱིན་གྱིས་རློབས། ། ས་བཀྲ་
ཤིས་གཡས་ལུང་གོང་ཁ་ན། ། གངས་དཀར་པོའི་རི་ཕྲན་སྟོང་རྩ་་་
ཡོད། ། རྒྱང་རིང་བོའི་ས་ནས་བལྟས་པའི་ཚེ། ། དགོན་ཆོས་གྲྭ་ཆེན་
– 21 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
པོའི་སྣང་བ་འཆར། །དགུང་ཉི་མའི་འོད་ཟེར་ཤར་བ་ན། །མདངས་
དཀར་གསལ་གཟི་བརྗིད་འོད་དུ་འབར། །དྲུང་ཐག་ཉེར་བཏུད་ནས་
བལྟས་ཙ་ན། །ཡ་མཚན་པའི་འདིར་སྣང་ཡུད་ཙམ་འགགས། །འོད་
རང་འབར་གངས་ཀྱི་ཕུག་པ་ཡོད། །སྒོ་དོག་ཅིང་ལམ་འཕྲང་བགྲོད་
པར་དཀའ། །ལོགས་ཀུན་ན་ཁ་དོག་སྣ་ཚོགས་པའི། །གཟུགས་རང་
བྱོན་ཁྲོ་བོས་སྒོ་བསྲུང་མཛད། ། དེ་ཀུན་གྱི་ཕ་མཐར་སོན་པ་ན། །
གངས་དྭངས་གསལ་འོད་ཀྱི་ཕོ་བྲང་ལ། ། སྒོ་བུ་ག་དཀར་ཁུང་མ་་
མཆིས་ཀྱང་། །ནང་ཀུན་གསལ་འོད་ཀྱི་སྣང་བས་ཁྱབ། །དབྱིབས་
དུང་དཀར་གཡས་སུ་འཁྱིལ་བ་འདྲ། །ནང་ཀ་བ་མེད་ཅིང་རྒྱ་ཁྱོན་
ཡངས། །དབུས་སྲ་བརྟན་རྡོ་ཡི་གདན་ཁྲི་ཡོད། །བློ་ཐེ་ཚོམས་དབང་
དུ་སོང་བའི་མཐུས། །ལྷའི་གཟུགས་སྐུ་དངོས་སུ་མི་མཐོང་ཡང་། །
གངས་ཤེལ་ལྟར་དྭངས་པའི་རྩིག་ངོས་སུ། །ལྷ་ཁྲི་ཁར་བཞེངས་པའི་
གཟུགས་བརྙན་དེ། ། ། ཕྱོགས་ཀུན་ན་འཇའ་ཚོན་བཞིན་་་་་་་
གསལ། ། རྟགས་ཡ་མཚན་མཐོང་བ་ང་མ་ཡིན། །གྲོགས་བྱ་བཏང་
རཏ་བུད་དྷ་ཡིན། ། གནས་དེ་རུ་ཕྱག་སྟོང་སྤྱན་སྟོང་གི ། ལྷའི་
བསྐྱེད་ཚོགས་ངག་གིས་བཏོན་པའི་ཚེ། །མི་སྐྱ་སེར་ཕོ་མོ་མང་མཆིས་
ཏེ། ཀུན་ཡ་མཚན་གངས་ནང་མཚམས་པ་ཞེས། །མཚན་གསོལ་ལ་
གུས་འདུད་བསྟོད་བསྔགས་བརྗོད། །རྒན་བདག་གི་བྱིས་བློས་དཔྱད་
ཙ་ན། ། དབུས་ཁྲི་ཁར་བཞུགས་པའི་ལྷ་དེ་ནི། ། ཞལ་བཅུ་གཅིག་
འཕགས་པ་ཡིན་པར་སེམས། །ཞག་ཁ་ཤས་བསྡད་ནས་ཁྲུས་གསོལ་
དང་། །ཕྱག་མཆོད་བསྟོད་རྩེ་གཅིག་གསོལ་བ་བཏབ། ། ལྷ་བླ་མ་་་
-- 22 ----



རྨ་ཆེན་གངས་རིའི་གནས་བསྟོད།
མཉེས་ཕྱིར་ཚོགས་མཆོད་ཕུལ། །མགོན་རྒྱལ་བའི་བསྟན་པ་རྒྱས་པ་
དང༌། །མ་འགྲོ་ཀུན་བདེ་བའི་སྐྱབས་འཇུག་ཞུས། །དགེ་འདི་ཡིས་
བདག་གཞན་འགྲོ་བ་ཀུན། །ལྷ་ཐུགས་རྗེ་ཆེན་པོས་རྗེས་བཟུང་སྟེ། །
ལམ་རིམ་པ་རྒྱལ་བའི་བཀའ་བཞིན་དུ། ། མཐར་ཕྱིན་ནས་ཟུང་་་་
འཇུག་གོ་འཕང་མཆོག ། ཡུན་མི་རིང་མྱུར་དུ་འགྲུབ་པར་ཤོག །
ཅེས་པ་འདི་ནི་ཨ་མོ་གྷས་བྲིས་པའོ། །
- 23
-



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
༄༅། །ས་བཅུའི་དབང་ཕྱུག་ཆེན་པོ་ཡུལ་སྐྱོང་རྨ་རྒྱལ་སྦོམ་
རའི་གནས་ཀྱི་བཀོད་པ་རགས་བསྡུས་ཀུན་གསལ་
འཕྲུལ་གྱི་མེ་ལོང་ཞེས་བྱ་བ་བཞུགས་སོ། །
༄༅། ། ཨོཾ་བདེ་ལེགས་སུ་གྱུར་ཅིག ། དང་པོའི་མགོན་པོ་
དཔལ་ལྡན་ཀུན་ཏུ་བཟང་། །རིགས་བརྒྱའི་ཁྱབ་བདག་དྲུག་པ་རྡོ་རྗེ་
འཆང་། ། གྲུབ་པའི་འཁོར་བསྒྱུར་པདྨ་སཾ་བྷ་ཝ། ། དབྱེར་མེད་རྣལ་
འབྱོར་བདག་སྙིང་ཁབ་ཏུ་བཞུགས། །ལས་བཞི་སྒྱུ་འཕྲུལ་རོལ་བའི་
སྤྲིན་ ཕུང་ལས། ། རིས་མེད་འགྲོ་ལ་ཕན་བདེའི་ཆར་སྙིལ་བ། ། ས་
བཅུའི་དབང་ཕྱུག་རྨ་རྒྱལ་སྦོམ་ར་རྗེའི། །གནས་ཀྱི་བཀོད་པ་རགས་
བསྡུས་བརྗོད་པར་བྱ། ། ཕྱི་ལྟར་ཁ་བའི་རྡུལ་ཕྲན་བརྩེགས་པ་ཡི། །
བྱིན་ཆགས་རབ་བརྗིད་ལྷུན་པོའི་རྣམ་པ་ལ། །ནང་དབུས་སྣ་ཚོགས་
རིན་ཆེན་ལས་གྲུབ་པའི། །བང་རིམ་གསུམ་ལྡན་རྣམ་རྒྱལ་ཁང་་་་
བཟང་ཉིད། །གསེར་གྱི་རྒྱ་ཕིབས་ཁ་པད་ཏོག་གིས་མཛེས། །ལོགས་
སུ་ནོར་བུའི་དྲ་བ་དྲ་ཕྱེད་འཕྱར། །ཁོར་ཡུག་ལྕགས་རིས་བསྐོས་བའི་
མུ་ཁྱུད་ལ། ། སྒོ་ཆེན་རྒྱ་ཕིབས་དང་བཅས་ལྟ་ན་སྡུག ། ཁང་རིམ་
འོག་མར་ཟ་འོག་གདན་གྱི་གཞིར། ། དགྲ་ལྷའི་རྒྱལ་བོ་མཐུ་སྟོབས་
དབང་ཕྱུག་ཆེ། །ས་བཅུའི་སེམས་དཔའ་རྨ་རྒྱལ་སྦོམ་ར་ཉིད། །ཞལ་
རས་དཀར་ལ་དམར་བའི་མདངས་ཆགས་པ། །གཡས་པའི་ཕྱག་ཏུ་
- 24
-



རྨ་རྒྱལ་སྦོམ་རའི་གནས་ཡིག་ཀུན་གསལ་འཕྲུལ་གྱི་མེ་ལོང་།
མདའ་དར་གཡོན་པ་ཡིས། ། ནོར་བུ་སྤུངས་པའི་གཞོང་བ་ཐུགས་
ཀར་འཛིན། ། དབུ་ལ་ཆུ་དར་དཀར་བོའི་ལ་ཐོད་དང་། ། སྐུ་ལ་སྣ་
ཚོགས་དར་གྱི་ན་བཟའི་སྟེང༌། །ཟ་བེར་མནབས་ཤིང་རིན་ཆེན་རྒྱུན་
དག་གིས། །ཀུན་ནས་རབ་མཛེས་ཞབས་ལ་སག་ལྷམ་གསོལ། ། སྣ་
ཚོགས་ཟ་འོག་རྒྱབ་ཡོལ་ལ་བརྟེན་ཏེ། ། རྒྱལ་བོ་རོལ་བའི་སྟབས་སུ་
ལྷན་མེར་བཞུགས། །གཡས་སུ་ཡབ་ཆེན་བསེ་རུ་ངང་ཡག་ནི། ། སྐུ་
མདོག་དཀར་ལ་དམར་བའི་མདངས་ཆགས་ཤིང་། །གཡས་པའི་ཕྱག་
གིས་མདུང་དར་མཁའ་ལ་འཕྱར། །གཡོན་པའི་ ཕྱག་གིས་ནོར་བུ་
ཐུགས་ཀར་འཛིན། །སྐུ་ལ་སྣ་ཚོགས་དར་གྱི་ན་བཟའ་ལ། །ཟ་འོག་
བེར་དམར་ཀླུབས་ཤིང་དར་དཀར་གྱི། །ལ་ཐོད་དབུ་དང་སག་ལྷམ་
ཞབས་ལ་གསོལ། ། གཡུ་འབྲུག་ལྗང་ཁུའི་སྟེང་ན་འགྱིང་སྟབས་་་་་
རོལ། ། གཡོན་དུ་མ་ཡུམ་རྡོ་རྗེ་དྲག་རྒྱལ་མ། ། སྐུ་མདོག་དཀར་ལ་
མཛེས་པའི་ཉམས་ཀྱིས་སྒེག ། དབུ་ལ་རུས་རྒྱུན་ལུས་ལ་དར་ཟབ་
ཀྱི། །ན་བཟའ་གསོལ་ཅིང་དར་དཔྱངས་ལྡ་ལྡི་འཕྱར། །གཡས་པའི་
ཕྱག་གིས་སྦྱིན་ཐང་འཁོར་ལོ་དང་། །གཡོན་པས་གནམ་ལྕགས་རླུང་
གི་ཙཀྲ་འཛིན། །སག་ལྷམ་གསོལ་ཅིང་མཛེས་ལྡན་ཡུ་མོར་་་་་་་་་
བཅིབས། །མདུན་དུ་ཡུམ་ཆེན་གོང་སྨན་ལྷ་རི་ནི། ། མཛེས་པའི་སྐུ་
མདོག་ཁ་བ་དུང་ལྟར་དཀར། ། ཕྱག་གཡས་མདའ་དར་མེ་ལོང་་་་
གཡོན་པ་ཡིས། །རིན་ཆེན་ཛམ་བུ་གསེར་གྱི་འཁོར་ལོ་བསྣམས། །སྣ་
ཚོགས་དར་ཟབ་གཙང་མའི་ན་བཟའ་ལ། ། དར་དཔྱངས་ལྡ་ལྡི་་་་
འཕྱར་ཞིང་རྒྱན་གྱིས་སྤྲས། ། ཆིབས་སུ་མཛེས་པའི་རྒྱན་ལྡན་ཡུ་མོ་
25 --



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
བཅིབས། ། ཡབ་ཀྱི་མདུན་སྔར་སྣ་ཚོགས་ནོར་བུའི་མཛོད། །ཀུན་
ནས་འཛིན་པ་གཡུ་ཡི་མཚོ་ངོགས་སུ། །དུང་སྐྱོང་དཀར་མོ་ཀླུ་མོའི་ཆ་
བྱད་ཅན། །ནོར་བུའི་མཆོད་པ་འབུལ་བའི་ཚུལ་དུ་བཞུགས། །ཁང་
རིམ་བར་མར་ཀུན་བཟང་ཡབ་ཡུམ་ལ། །གཡས་སུ་གྲུབ་པའི་འཁོར་
བསྒྱུར་པད་མ་འབྱུང་། །གཡོན་དུ་ལོངས་སྐུ་རྡོར་སེམས་ཡབ་དང་
ཡུམ། །སྣང་སྲིད་ཟིལ་གནོན་དྲག་པོའི་སྟབས་ཀྱིས་བཞུགས། །ཡང་
སྟེང་ཁང་བཟང་ལྟ་ན་སྡུག་པ་ན། ། སྙིང་རྗེའི་བདག་ཉིད་སྤྱན་རས་
གཟིགས་དབང་དང་། །མཁྱེན་པའི་མངའ་བདག་འཕགས་པ་འཇམ་
དཔལ་དབྱངས། །མཐུ་སྟོབས་དབང་ཕྱུག་ཕྱག་ན་རྡོ་རྗེ་བཞུགས། །
གངས་ཀྱི་ཕོ་བྲང་དབྱིངས་ཀྱི་ནམ་མཁའ་ན། །འཇའ་ཚོན་གུར་དུ་
ཕིབས་པའི་ལྡིང་ཁང་དུ། །ས་བཅུའི་དབང་ཕྱུག་སེམས་དཔའ་ཆེན་
པོ་ནི། །བཅུ་གསུམ་ལོངས་སྐུའི་རྒྱན་གྱིས་སྤྲས་པ་ལ། ། སྐུ་མདོག་
དཀར་པོ་ཕྱག་གཡས་སྐྱབས་སྦྱིན་དང་། ། གཡོན་པས་པདྨ་ཞབས་་
གཉིས་དཀྱིལ་མོ་དཀྲུང་། །འཁོར་དུ་རིགས་ལྡན་བྱང་ཆུབ་སེམས་་
དཔའ་ནི། །ཉེ་བའི་སྲས་ཆེན་བརྒྱད་ཀྱིས་བསྐོར་ཏེ་བཞུགས། །སྟེང་
འོག་ཕྱོགས་དང་ཕྱོགས་ཀྱི་མཚམས་དག་ན། །འཇའ་ཚོན་སྤྲིན་གྱི་
ཕུང་བོ་དཀྲིགས་པའི་ཁྲོད། །ཡིད་འོང་འཆི་མེད་ལྷ་དང་ལྷ་མོའི་་་
ཚོགས། །སྣ་ཚོགས་གླུ་དང་རོལ་མོས་མཆོད་ཅིང་བསྟོད། །ཕོ་བྲང་
ཕྱོགས་བཞིར་རླུང་ལྷ་སྡེ་བཞི་ལ། ། སྟག་སྦྲུལ་སྤྲེལ་ཕག་བཞི་ཡི་དབུ་
བརྙན་ཅན། །བྱ་གཤོག་ཁྱུང་གི་སྡེར་བཅུམ་སྦྲུལ་མཇུག་སྟེ། ། རང་
རང་དབང་ཐང་འབྱུང་བའི་ན་བཟའ་ཀླུབས། །ཤར་དུ་འཛུམ་ཆེན་
- 26 -



རྨ་རྒྱལ་སྦོམ་རའི་གནས་ཡིག་ཀུན་གསལ་འཕྲུལ་གྱི་མེ་ལོང་།
ལྡོང་ཁྲོམ་ཁྱུང་ཆེན་བཅིབས། །ཕྱག་གཡས་མདའ་དང་གཡོན་པས་
གཞུ་འཛིན་ཞིང་། །ལྷོ་རུ་དབྱི་ཆེན་རབ་སྡེ་རྒྱ་སྟག་བཅིབས། །ཕྱག་
གཡས་སྟག་ལྤགས་རྒྱལ་མཚན་གཡོན་ནོར་བུ། ། ནུབ་ཏུ་འབྲི་ཆེན་
ལྡོང་དངུལ་འབྲོང་རྒོད་བཅིབས། །ཕྱག་གཡས་རལ་གྲི་གཡོན་པས་
གནམ་ལྕགས་འཕྱར། །བྱང་དུ་གཉན་ཆེན་ཐང་ལྷས་གཡུ་འབྲུག་་་་
བཅིབས། །ཕྱག་གཡས་མདུང་རིང་དར་གྱི་བ་དན་འཕྱར། །གཡོན་
པའི་ཕྱག་གིས་ནོར་བུའི་གཞོང་བ་བསྣམས། །དེ་རྣམས་དག་ཀྱང་སྐུ་
མདོག་དཀར་ལ་བརྗིད། །གསེར་གྱི་ཁྲབ་རྨོག་སྟག་དང་གཟིག་ཤུབ་
ལ། །རྣོ་དབལ་རལ་གྲི་ཐོགས་ཤིང་སག་ལྷམ་གསོལ། །བརྗིད་ཉམས་
དཔའ་བོའི་ཆས་ཅན་ཤ་སྟག་གོ། སྐུ་རྒྱབ་ལྗོན་ཤིང་མེ་རི་འབར་བ་
དང་། །བྲག་རི་རྒྱ་མཚོ་སོགས་ལ་བརྟེན་པ་ལ། །མཚམས་བཞི་དག་
ལ་སྟག་རྔམ་སེང་གེ་འགྱིང་། ། ཁྱུང་ལྡིང་འབྲུག་འཁོར་ངོ་མཚར་་་་
བསམ་མི་ཁྱབ། །ཉམས་དགའི་སྤང་དང་ཐང་ལ་འཁོར་བ་ཡི། །རྐྱང་
འབྲོང་ཤ་བ་དགོ་བ་རྣ་བ་སོགས། །རྩེད་འཇོའི་གར་སྟབས་མཆོད་པ་
འབུལ་བའི་ཚུལ། ། གསེར་དངུལ་བིཌཱུར་སོགས་ཀྱི་མདངས་འཛིན་
པའི། །ཡིད་འོང་མཚོ་དང་མཚེའུ་འགྲམ་ངོགས་སུ། ། ངང་ངུར་་་་
མཐིང་རིལ་ཁྲུང་ཁྲུང་ཅོ་ག་སོགས། ། གྲེ་འགྱུར་སྙན་པའི་དབྱངས་
ཀྱིས་མཆོད་པ་འབུལ། །གངས་ལ་སེང་གེ་བྲག་ལ་སྟག་གཟིག་དང་། །
རྫ་ལ་གནས་པའི་དོམ་དྲེད་འཕར་སྤྱང་གིས། །བསྟན་དགྲའི་གློ་སྙིང་
ཐང་ལ་འབྱིན་པ་ཡི། །འཇིགས་རུང་ང་རོའི་མཆོད་པ་ཅི་ཡང་་་་་་
འབུལ། །
— 27 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
༈ ད་ནི་ཤར་ཕྱོགས་ངོ་མཚར་བཀོད་པ་ལ། །ཆུ་དཀར་སྣ་ནས་
གླིང་རི་སེར་བའི་བར། ། ཤར་དུ་བཞུགས་པའི་ཞི་བའི་རྨ་ཆེན་ནི། །
སྐུ་མདོག་དཀར་ལ་མཛེས་པའི་ཉམས་ཆགས་ཤིང༌། །དབུ་ཟླུམ་་་་་
ཞབས་རྗེན་ཆོས་གོས་ཤམས་ཐབས་གསོལ། །གསེག་ཤིང་ཐོགས་ཤིང་
ལྷུང་བཟེད་ཕྱག་ཏུ་བསྣམས། །དགེ་སློང་ཆ་བྱད་བཞེངས་པའི་སྟབས་
སུ་བཞུགས། ། ཤར་གནས་དབུས་སུ་སྨུག་ནག་རྟ་ཕོ་ལ། ། གསེར་སྒ་
གསེར་སྲབ་གཡུ་མཐུར་སྤྲས་པའི་སྟེང་། ། གཟི་བརྗིད་དགྲ་ལྷའི་་་་
དམག་དཔོན་གཡུ་རྩེ་ནི། ། སྐུ་མདོག་སྨུག་ནག་ཞལ་གཅིག་ཕྱག་་་་
གཉིས་ལ། ། ཕྱག་ གཡས་ དར་ གྱི་ མདུང་ ཆེན་ མཁའ་ ལ་ འཕྱར། །
གཡོན་པས་ནོར་བུ་འབར་བ་ཐུགས་ཀར་བསྣམས། ། སྐུ་ལ་གསེར་
ཁྲབ་གསེར་རྨོག་བེར་ཆེན་གསོལ། ། སྟག་དང་གཟིག་ཤུབ་ཁྲོ་གཏུམ་
རྔམ་བརྗིད་འབར། །དེ་ཡི་ཕྱོགས་བཞིར་དཔུང་གི་རུ་འདྲེན་ཆེ། །
དྲེགས་ལྡན་དམག་དཔོན་ སྡེ་བཞིའི་རིམ་པ་ནི། ། མདུན་དུ་བཙན་
རྒོད་ཀ་ལ་ཡཀྵ་དེ། ། སྐུ་མདོག་དམར་སྨུག་ཕྱག་གཡས་མདུང་དར་
འཕྱར། །གཡོན་པའི་ཕྱག་གིས་ནོར་བུ་ཐུགས་ཀར་འཛིན། །གཡས་
ཀྱི་རུ་འདྲེན་དམག་དཔོན་ཆེན་པོ་ནི། །མི་དཀར་རྟ་དམར་གཡུ་ཡི་
རྔོག་མ་ཅན། ། ཕྱག་གཡས་དགྲ་ སྟ་གཡོན་པས་ནོར་གཞོང་་་་་་་་་
བསྣམས། །གཡོན་གྱི་རུ་འདྲེན་དམག་དཔོན་ཆེན་པོ་ནི། །མི་དམར་
རྟ་ཕོ་གཡུ་དམར་རྔོག་མ་སྔོ། ། ཕྱག་གཡས་མདུང་དར་གཡོན་པར་
ཞགས་པ་ཐོགས། ། རྒྱབ་ཀྱི་རུ་འདྲེན་དམག་དཔོན་ཆེན་པོ་ནི། །མི་
དཀར་རྟ་ ཕོ་ཁམ་པ་གཡུ་རྔོག་བཅིབས། ། ཕྱག་གཡས་མདུང་དར་
ཁ 28



རྨ་རྒྱལ་སྦོམ་རའི་གནས་ཡིག་ཀུན་གསལ་འཕྲུལ་གྱི་མེ་ལོང་།
གཡོན་གྱིས་བུམ་པ་འཛིན། །རུ་འདྲེན་དམག་དཔོན་སྡེ་བཞི་ཐམས་
ཅད་ཀྱང་། །དཔའ་ཉམས་སྤོབས་ལྡན་བརྗིད་པའི་ཉམས་ཅན་ལ། །
དག་ ལྷའི་གོ་མཚོན་ཆས་དགུས་རྣམ་པར་སྤྲས། ། དེ་བཞིན་དམག་
དཔོན་གཙོ་འཁོར་ལྔ་ལྡན་ཡང་། ། མདུན་ན་མི་དཀར་གསེར་ཁྲབ་
གསེར་རྨོག་ཅན། །བེར་ཆེན་མནབས་ཤིང་རྟ་སྨུག་བཅིབས་པ་ལྔ། །
གཡས་སུ་ལྭ་བ་དམར་སེར་བེར་དམར་ཀླུབས། ། དབུ་སྐྲ་ཐོད་་་་་་
བཅིངས་གར་སྟབས་ཕྱག་རྒྱ་ཅན། ། ཆིབས་སུ་སེང་གེ་བཅིབས་པའི་
སྔགས་ཆེན་ལྔ། ། གཡོན་དུ་ལ་ཐོད་འཆིང་བ་རྒྱལ་བོའི་ཆས། །ཕྱག་
གཡས་མདུང་དར་གཡོན་པས་ནོར་བུ་བསྣམས། །འོག་རྟ་གཡུ་དམར་
རྔོག་སྔོན་བཅིབས་པ་ལྔ། ། རྒྱབ་ཏུ་སྐུ་མདོག་དཀར་ལ་དམར་་་་་
མདངས་ཅན། ། ཕྱག་གཡས་མདུང་དར་ གཡོན་པས་ནོར་ཞགས་་་་
བསྣམས། །ཆིབས་སུ་རྒྱ་སྟག་ཁྲ་བོ་བཅིབས་པ་ལྔ། །མཚམས་བཞི་
དག་ལ་མི་དཀར་ལྭ་བ་དམར། ། བེར་སྔོན་དབུ་ལ་ཕྱིང་ཞྭ་གྱོན་པ་
ལ། ། རྟ་སེར་གཡུ་ཡི་རྔོག་ལྡན་བཅིབས་པ་ལྔ། ། མི་དཀར་རྟ་སྔོན་
དབུ་ལ་བློན་ཞྭ་གསོལ། ། ཕྱག་གཡས་མདུང་དར་ཕྱག་གཡོན་ནོར་
ཞགས་འཛིན། །ལྭ་བ་དམར་པོ་བེར་སྔོན་གྱོན་པ་ལྔ། །མི་དཀར་རྟ་
སྔོན་དབུ་ལ་ཕྱིང་དཀར་ཞྭ། །དར་སྐུད་དོག་པའི་འཕྲུ་ཅན་བེར་སྔོན་
མནབས། ། གཡས་དར་ གཡོན་པས་སྲབ་མདའ་འཛིན་པ་ལྔ། ། མི་
དཀར་ཕྱག་གཡས་མདུང་དར་གཡོན་ནོར་བུ། །སྟག་རལ་གཟིག་ཤུབ་
དར་གོས་བེར་ཁྲབ་ཅན། །ཆིབས་སུ་འབྲོང་གཡག་དར་མ་བཅིབས་
པ་ལྔ། །མི་དཀར་ལྭ་བ་དམར་ཞིང་བེར་ལྗང་མནབས། །དབུ་ལ་ཞྭ་
— 29 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
མོ་ཏོག་གིས་བརྒྱན་པ་ལ། ། ཕྱག་གཡས་གནམ་ལྕགས་ཐོ་བ་གཡོན་
ཞགས་པ། ། མ་ཧེ་སྔོན་མོར་བཅིབས་པ་སོགས་ཀྱང་སྣང་། །གཞན་
ཡང་གནས་ཀྱི་བྲག་རི་དཔངས་མཐོ་བར། །སྐྲ་གྱེན་ནུ་མ་འཕྱང་བའི་
སྲིན་མོ་ནི། །འཇིགས་རུང་གཅེར་བུ་ཕྱག་གཡས་ཞགས་པ་་་་་་
བསྣམས། ། སྲིན་མོ་དམར་མོ་གཅེར་བུའི་འཁོར་བཅས་གནས། །
མཐའ་དང་ལོགས་སུ་དུར་ཁྲོད་སྐྱི་གཡའ་བར། །བྱ་རྒོད་གཅན་་་་
གཟན་ཤ་ཟའི་རིགས་དག་དང་། །དུར་ཁྲོད་བདག་མོ་གནས་ཀྱི་་༌་
འཁའ་འགྲོ་མ། །སེར་མོ་གཅེར་བུ་ཕྱག་གཡས་གྲི་གུག་དང༌། །གཡོན་
པས་ཞགས་པ་འཛིན་པ་སོགས་ཀྱང་གནས། །
ད་ནི་ལྷོ་ཡི་ཕྱོགས་ཀྱི་གནས་བཀོད་ལ། ། གླིང་རིའི་མཚམས་
ནས་རྟ་མཆོག་གོང་ཁའི་བར། །ལྷོ་ལ་དབང་མཛད་རྒྱས་པའི་རྨ་ཆེན་
ནི། ། སྐུ་མདོག་དཀར་པོ་ཕྱག་གཡས་མདུང་དར་དཀར། །འཕྱར་
ཞིང་གཡོན་པས་ནོར་བུ་ཐུགས་ཀར་འཛིན། ། ཆིབས་སུ་གསེར་སྒ་
གཡུ་ཡི་མཐུར་སྤྲས་པའི། ། རྟ་མཆོག་ངང་སེར་བཅིབས་ཤིང་གཟི་
བྱིན་ངང་། ། ལྷུན་ཆགས་རྒྱལ་པོ་བཞུགས་པའི་ཚུལ་གྱིས་འགྱིང་། །
གངས་རིའི་རྩེ་མོའི་ནམ་མཁའ་ཡངས་པ་རུ། །འཇའ་འོད་སྤྲིན་གྱི་
ཕུང་བོ་འཕྱུར་བའི་གསེབ། །མཁའ་སྤྱོད་དམར་མོ་རིག་བྱེད་དམར་
མོ་དང་། །དབྱངས་ཅན་དམར་མོ་དམར་པོ་སྐོར་གསུམ་བཞུགས། །
མདོ་ཁམས་གླིང་གི་བླ་རི་སེར་བོ་གནས། ། རིགས་གསུམ་སྒྱུ་འཕྲུལ་
ནོར་བུ་དགྲ་འདུལ་ལ། ། དཔའ་རྟུལ་སུམ་ཅུ་དགྲ་ལྷ་བཅུ་གསུམ་་
དང༌། །འགོ་བའི་ལྷ་ལྔའི་ཚོགས་ཀྱིས་བསྐོར་ཅིང་བཞུགས། །མཚལ་
= 30 --



རྨ་རྒྱལ་སྦོམ་རའི་གནས་ཡིག་ཀུན་གསལ་འཕྲུལ་གྱི་མེ་ལོང་།
སྣག་ཁ་མདོར་རིགས་གསུམ་མགོན་པོ་གནས། ། ཡི་དམ་རྟ་འགྲིན་
དབང་ཕྱུག་ཡབ་ཡུམ་སོགས། །དུས་གསུམ་ནད་སེལ་སངས་རྒྱས་སྨན་
གྱི་བླ། །འགྲོ་ཀུན་ནད་སེལ་སྨན་གྱི་དངོས་གྲུབ་གནང་། །ཞིང་མཆོག་
གཡུ་ལོ་བཀོད་པའི་དགའ་ཚལ་དང་། །གཉིས་སུ་མ་མཆིས་སྒྲོལ་མ་
འབུམ་རྫོང་དུ། །གཡུ་ཡི་ཁང་བཟང་གསེར་གྱི་རྒྱ་ཕིབས་ལ། །དྲ་བ་
དྲ་ཕྱེད་མདའ་ཡབ་ཕ་གུ་དང་། ། རི་དྭགས་ཆོས་འཁོར་སོགས་ཀྱིས་
ལེགས་པར་མཚན། །གཡུ་ཡི་ལྗོན་པ་ནོར་བུའི་ཆུ་གཏེར་སོགས། །སྣ་
ཚོགས་ཡིད་འོང་མཆོད་རྫས་དཀྲིགས་པའི་དབུས། །མ་ཅིག་རྗེ་བཙུན་
འཕགས་མ་སྒྲོལ་མ་ཉིད། །ཉེར་གཅིག་ལྷ་མོའི་འཁོར་བཅས་བཞུགས་
པ་ལ། །ནམ་མཁའ་བར་སྣང་གང་བའི་འཇའ་སྤྲིན་ལས། །ཡིད་འོང་
འཆི་མེད་ལྷ་དང་ལྷ་མོའི་ཚོགས། །ངོ་མཚར་དཔག་ཡས་མཆོད་པའི་
སྤྲིན་ཕུང་སྤྲོ། །
ད་ནི་ནུབ་ཀྱི་གནས་བཀོད་འཆད་པ་ལ། །རྟ་མཆོག་ཁ་ནས་
དགྲ་འདུལ་ལབ་རྩེ་བར། །ངང་གཤོག་ཁོར་ཡུག་མཚོ་ཕྲན་བརྒྱ་སྟོང་
ལ། །ཡིད་འོང་མཆོད་པའི་ཀླུ་མོ་དཔག་ཡས་བཞུགས། །རྒྱལ་ཆེན་སྡེ་
བཞི་ཚངས་པ་བརྒྱ་བྱིན་དང༌། ། ཁྱབ་འཇུག་མ་ཧཱ་དེ་བ་ལྷ་ཆེན་་་་
བརྒྱད། །དགའ་བོ་འཇོག་པོ་མཐའ་ཡས་དུང་སྐྱོང་དང༌། །སྟོབས་རྒྱུ་
རིགས་ལྡན་ནོར་རྒྱས་པདྨ་དང་། །ཆུ་ལྷ་ལ་སོགས་ཀླུ་དབང་ཆེན་པོ་
བརྒྱད། ། ལུས་སྨད་སྦྲུལ་མཇུག་ཆུ་དར་སྨད་ ཤམས་གཡོ། །གཡས་
པའི་ཕྱག་གིས་ནོར་བུ་ཐུགས་ཀར་འཛིན། །གཡོན་པས་སྐྱབས་ཀྱི་
སྦྱིན་པའི་ཕྱག་རྒྱ་མཛད། །དབུ་རྒྱན་དོ་ཤལ་ཕྱག་ཞབས་གདུ་བུས་
-
31 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
མཛེས། ། གཟི་བྱིན་ ལྷུན་ ཆགས་ བཞེངས་ པའི་ སྟབས་ སུ་ རོལ། །
གཞན་ཡང་དགྲ་ལྷ་བཅུ་གསུམ་འདི་ལྟ་སྟེ། །དབུས་སུ་ཚེ་སྲོག་སྐྱོབ་
པའི་དགྲ་ལྷ་ལ། །མི་དཀར་རྟ་དཀར་ཕྱག་གཡས་མདུང་དར་དང་།
གཡོན་པས་འཕྲུལ་ཞགས་མཛེས་བརྗིད་དཔའ་བོའི་ཉམས། །ཤར་དུ་
བསྟན་པ་རྒྱས་བའི་དགྲ་ ལྷ་ནི། ། མི་སྔོན་རྟ་སྔོན་བ་དན་སྔོན་པོ་་་་
མནབས། ། ལྷ་ཡི་དགྲ་ལྷ་རྐང་གཉིས་གྲངས་སྤེལ་བ། ། མི་དམར་རྟ་
དམར་དར་དམར་ལྕེ་བརྒྱད་ཐོགས། །ནུབ་ཏུ་སྡང་དགྲ་འདུལ་བའི་
དགྲ་ལྷ་ནི། །མི་ནག་རྟ་ནག་བ་དན་ནག་པོ་མནབས། །བྱང་གི་དགྲ་
ལྷ་གནོད་བྱེད་འདུལ་མཛད་པ། །མི་སྨུག་རྟ་སྨུག་ལྕེ་བརྒྱད་དར་སྨུག་
འཛིན། །ཤར་ལྷོར་དཀོར་ནོར་སྤེལ་བའི་དགྲ་ལྷ་ནི། །མི་སེར་རྟ་སེར་
མདུང་དར་སེར་པོ་ལ། །ལྷོ་ནུབ་དགྲ་ལྷ་མི་ཡི་ཚེ་སྲིང་བ། །མི་དམར་
རྟ་དམར་བདུད་རྩིའི་བུམ་པ་བསྣམས། །ནུབ་བྱང་མཛེས་བརྗིད་རྔམ་
པའི་དགྲ་ལྷ་ནི། །མི་དཀར་རྒྱ་སྟག་བཅིབས་ཤིང་རུ་མཚོན་ཐོགས། །
བྱང་ཤར་དགྲ་ལྷ་དཔའ་རྩལ་སྐྱེད་བྱེད་པ། །མི་དཀར་སེང་བཅིབས་
ཤེས་རབ་རལ་གྲི་འཕྱར། །སྟེང་ཕྱོགས་དཔའ་བརྗིད་བཙུན་པའི་དགྲ་
ལྷ་ལ། ། མི་དཀར་རྒྱ་སྟག་བཞོན་ཅིང་དར་ཁྲ་ཐོགས། ། འོག་ཕྱོགས་
དགྲ་ལྷ་ཀུན་གྱིས་བཀུར་བྱེད་མཁན། ། མི་དཀར་གླང་ཆེན་ལ་་་་་་
བཅིབས་དར་མདུང་འཛིན། ། རྒྱབ་ཕྱོགས་སྙན་པ་སྤེལ་བའི་དགྲ་ལྷ་
ནི། །མི་དཀར་གཡུ་འབྲུག་བཅིབས་ཤིང་དུང་དཀར་འབུད། །སྔོན་
དུ་དགྲ་ལྷ་བསམ་དོན་འགྲུབ་པར་བྱེད། ། མི་དཀར་ཁྱུང་ཞོན་ཡིད་
བཞིན་ནོར་བུ་བསྣམས། ། ཀུན་ཀྱང་སྐྱེས་བུ་དར་མའི་ཉམས་ལྡན་
=
32 —



རྨ་རྒྱལ་སྦོམ་རའི་གནས་ཡིག་ཀུན་གསལ་འཕྲུལ་གྱི་མེ་ལོང་།
ལ། །ཐམས་ཅད་གཡོན་པའི་ཕྱག་གིས་ཞགས་པ་འཛིན། །དབུ་རྨོག་
གོ་ཁྲབ་སྟག་རལ་གཟིག་ཤུབ་དང་། །སག་ལྷམ་གསོལ་བ་རྔམ་བརྗིད་
དཔའ་བོའི་ཆས། །ཡོངས་རྫོགས་གཞན་ཡང་ཝེར་མ་བཅོ་ལྔ་སྟེ། །
ཐོག་སེར་ངར་སྐད་ཅན་གྱི་དགྲ་ལྷ་ལ། །བར་སྣང་ནམ་མཁའི་ཝེར་མ་
གློག་འབྲུག་ཆིབས། །གཡུ་རལ་རུ་ཐུར་རྒྱས་པའི་དགྲ་ལྷ་ལ། །གངས་
དཀར་རྫ་ཁྲའི་ལེར་མ་སེང་འབྲོང་ཆིབས། ། རྔ་རྔོག་རུ་དར་ཅན་གྱི་
དགྲ་ལྷ་ལ། །སྤང་དཀར་ཁ་བཞིའི་ཝེར་མ་ཤྭ་རྐྱང་ཆིབས། །གྲུ་འཛུམ་
གཤོག་དྲུག་རྒྱས་པའི་དགྲ་ལྷ་ལ། །ནགས་ཚལ་བྲག་དཀར་ཝེར་མ་
སྟག་རྒོད་ཆིབས། །ལག་ལྡན་གསེར་མིག་བཀྲ་བའི་དགྲ་ལྷ་ལ། ། །
ས་གཞི་ཆུ་བོའི་ཝེར་མ་གླང་ཉ་ཆིབས། །རྔམ་བརྗིད་གོ་བཟོ་ཅན་གྱི་
དགྲ་ལྷ་ལ། །རྒྱ་མཚོའི་ཝེར་མ་ཆུ་ཡི་སྲིན་པོ་དང་། །རྒྱ་ཤོར་ཝེར་མ་
འོག་ལ་རྒྱ་བྱ་ཆིབས། །གཟི་བྱིན་སྨྲ་ལྕེ་བདེ་བའི་དགྲ་ལྷ་ལ། །རྨ་ཤོར་
ཝེར་མ་འབྲུག་སྒྲའི་མངལ་འཛིན་དང་། །ལྷོ་བྲག་ཝེར་མ་ཆིབས་སུ་ནེ་
ཙོ་ཆིབས། །མྱུར་འགྱོགས་བང་རྩལ་ཅན་གྱི་དགྲ་ལྷ་ལ། །སྐྱ་སེར་མིའུ་
ཝེར་མ་རླུང་རྟ་ཆིབས། །ད་དུང་ཕྱོགས་སྐྱོང་བཅུ་ཡང་འདི་ལྟ་སྟེ། །
ཤར་དུ་དབང་བོ་དམར་སེར་གླང་ཆེན་བཞོན། །ཕྱག་གཡས་རྡོ་རྗེ་
གཡོན་པས་ སྡིགས་མཛུབ་མཛད། ། ལྷོ་རུ་གཤིན་རྗེ་ནག་པོ་མ་ཧེ་་་
བཅིབས། ། ཕྱག་གཡས་དབྱུག་པ་གཡོན་པ་ སྡིགས་མཛུབ་ ཅན། །
ནུབ་ཏུ་ཆུ་ལྷ་དཀར་པོ་སྦྲུལ་ལ་ཞོན། །གཡས་གཡོན་ཕྱག་གིས་སྦྲུལ་གྱི་
ཞགས་པ་འཛིན། །བྱང་དུ་ལུས་ངན་སེར་པོ་གཏེར་ལ་ནགས། །ཕྱག་
གཡས་རྒྱལ་མཚན་གཡོན་པས་ནེའུ་ལེ་བསྣམས། ། ཤར་ལྷོ་མེ་ལྷ་་་
- 33 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
དམར་པོ་ར་སྐྱེས་བཅིབས། །བགྲང་ཕྲེང་གཡས་དང་གཡོན་པས་སྤྱི་
བླུགས་འཛིན། ། ལྷོ་ནུབ་སྲིན་པོ་སྔོན་པོ་རོ་ལངས་ཞོན། ། ཁྲོ་རྔམ་
གཡས་གཡོན་གྲི་གུག་ཐོད་པ་ཐོགས། །ནུབ་བྱང་རླུང་ལྷ་དུད་ཁའི་
མདོག་ཅན་ལ། །རི་དྭགས་ལ་བཞོན་ཕྱག་གཉིས་རླུང་དར་ཐོགས། །
བྱང་ཤར་དབང་ལྡན་དཀར་པོ་གླང་ལ་བཅིབས། །མཐིང་ནག་རལ་
བའི་ཐོར་ཅོག་གཙུག་ཏུ་བཅིང་། །གཡས་སུ་རྩེ་གསུམ་གཡོན་པས་ཐོ་
པ་འཛིན། །སྟེང་དུ་ཕྱོགས་སྐྱོང་ཟླ་བ་དཀར་པོའི་མདོག ། ཀུ་མུ་ད་
ཐོགས་ཟླ་བའི་གདན་ལ་བཞུགས། །འོག་ཏུ་ས་ཡི་ལྷ་མོ་སེར་མོ་ནི། །
གཡས་པའི་ཕྱག་གིས་པདྨ་གཡོན་པ་རུ། །བུམ་པ་ཐོགས་པ་པདྨའི་
གདན་ལ་ཞུགས། །དེ་ལས་ཞི་བ་རྣམས་ནི་དར་དཔྱངས་དང་། །སྨད་
ཤམ་རྒྱན་ཆ་དག་གིས་ཉེ་བར་མཛེས། །དེ་བཞིན་དྲག་པོའི་སྡེ་རྣམས་
རྔམ་སྟབས་སུ། །འཇིགས་རུང་དྲག་པོའི་ཆས་ཀྱི་རྣམ་པར་རོལ། །
ཐུགས་ཀྱི་སྲས་པོ་དཔའ་བོ་མཆེད་དགུ་ནི། །སྐུ་མདོག་དཀར་ལ་འོད་
འཕྲོ་ཕྱག་གཡས་དག ། མདུང་དར་གཡོན་པ་དག་གིས་ནོར་ཞགས་
འཛིན། །སྐུ་ལ་གསེར་ཁྲབ་གསེར་རྨོག་གཡས་སྟག་དང་། །གཡོན་དུ་
གཟིག་ཤུབ་རལ་གྲི་འཕྲེད་ལ་བཏགས། །གསེར་གྱི་སྒ་སྲབ་སྤྲས་པའི་
རྟ་ མཆོག་ ནི། ། དཀར་ ཞིང་ མཛེས་ པ་ དག་ ལ་ བཅིབས་ པའོ། །
འཛངས་མའི་སྲས་མོ་སྤུན་དགུ་སྐུ་མདོག་དཀར། །ལྷ་མོའི་ཆས་ཅན་
དབུ་རྒྱན་མགུལ་རྒྱན་དང་། ། སྙན་རྒྱུན་ཕྱག་ཞབས་གདུ་བུ་དག་གིས་
མཛེས། །སྐུ་ལ་དར་གྱི་ཤམས་བུ་ཤིགས་སེ་ཤིགས། །ཕྱག་གཡས་དག་
ཏུ་མེ་ལོང་མདའ་དར་དང་། །གཡོན་པས་འཆི་མེད་བདུད་རྩིའི་བུམ་
–
34
-



རྨ་རྒྱལ་སྦོམ་རའི་གནས་ཡིག་ཀུན་གསལ་འཕྲུལ་གྱི་མེ་ལོང༌།
པ་བསྣམས། །ཆིབས་སུ་ཁུ་བྱུག་ཁྲུང་ཁྲུང་དག་ལ་བཅིབས། །དཔག་
ཡས་ལྷ་སྨན་བུ་མོའི་ཚོགས་ཀྱིས་བསྐོར། །དེ་ཡི་མདུན་གྱི་ཞང་པོ་བྲག་
རིང་ནི། །དྲི་མེད་སྐུ་དང་དབུ་སྐྲ་དཀར་པོ་ལ། །ཅོད་པན་སྣ་ལྔ་རིན་
ཆེན་རྒྱན་གྱིས་སྤྲས། །ཕྱག་གཡས་སྣ་ལྔའི་མདའ་དར་མེ་ལོང་དང་། །
གཡོན་པས་ནོར་བུའི་གཞོང་བ་ཐུགས་ཀར་བསྣམས། །དར་གོས་བེར་
དམར་སེང་གེ་དཀར་མོ་བཅིབས། །གཞན་ཡང་མོ་བ་ལྷ་ཆེན་འཛུམ་
དཀར་ནི། ། སྐུ་མདོག་དཀར་ལ་དྭངས་པ་པཎ་གྲུབ་ཆས། ། ཕྱག་་་་
གཉིས་མོ་བརྔར་ཚུལ་གྱིས་མོ་ཆས་འཛིན། །གཏོ་བ་སྔགས་འཆང་
ཀརྨ་གཡུ་རལ་དེ། ། ཞལ་མདོག་དཀར་ལ་དམར་བའི་མདངས་རྒྱས་
ལ། །གཡས་ཀྱི་ཕྱག་ཏུ་གཏོར་ཟོར་མེ་འབར་བ། །ཐོགས་ཤིང་གཡོན་
པས་ སྡིགས་མཛུབ་དྲག་ཏུ་མཛད། །ཐུགས་དཀར་གནས་བདག་་་་་
མགོན་པོ་བྲག་གི་ལྟའི། །སྲས་པོ་ཞལ་གཅིག་ཕྱག་གཉིས་མཐིང་ནག་
མདོག ། ཕྱག་གཡས་ཏྲི་ཤུལ་རྩེ་གསུམ་མཁའ་ལ་སྒྲེང་། །གཡོན་
པས་མི་སྙིང་རློམ་པ་འཕྱར་ཞིང་ཟ། ། བེར་དམར་མནབས་ཤིང་་་་༌་
གསེར་གྱི་སྒ་སྲབ་ཅན། །སྨུག་ནག་རྟ་ཡི་གོང་ན་རྔམ་སྟབས་རོལ། །
དེ་ཡི་གཡོན་དུ་བདུད་མོ་ཁྲག་རལ་མ། ། གཅེར་བུ་ཁྲོ་གཏམ་ཞལ་་
གདངས་མཆེ་བ་གཙིགས། །གཡས་ལག་ཁྲག་གི་ཀོང་ཟོར་གཡོན་མ་
ཡིས། ། སྡིགས་ མཛུབ་ ཞགས་ པ་ འཛིན་ ཞིང་ འཇིགས་ སུ་ རུང་། །
ཐུགས་དཀར་གཡས་སུ་དགྲ་ལྷའི་དུང་ཁྱུང་ནི། ། སྲས་ཆུང་ཞལ་་་་
གཅིག་ཕྱག་གཉིས་ སྐུ་མདོག་དཀར། ། རིན་ཆེན་དང་པོའི་ཕྲེང་བ་
ནོར་བུ་བསྣམས། ། སྐུ་ལ་མཛེས་སྡུག་དར་གྱི་ན་བཟའ་ལ། ། སྟོད་
- 35 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
གཡོགས་སྨད་ཤམས་ལྷ་བུའི་ཆ་བྱད་ཅན། །དབུ་རྒྱུན་དར་དཔྱངས་
སྐེ་རགས་སོགས་ཀྱི་མཛེས། །པདྨ་ཟླ་བའི་གདན་ལ་བཞེངས་སྟབས་
བཞུགས། ། མདུན་གྱི་བྱེ་མ་འབྲུ་དེའུ་བྱ་བ་དེ། ། སྣ་ལྔའི་འབྲུ་དང་
ནོར་བུའི་ཕུང་བོ་ཡིས། །བྱུར་བུར་གཏམས་པའི་གཏེར་གྱི་བུམ་་་་
བཟང་སྟེ། །དེ་རྣམས་ཡི་གར་འོང་བའི་མཆོད་པའི་རྫས། །མདུན་གྱི་
བྱང་ངོས་བྲག་དང་གཡའ་རི་ཡིས། །བསྐོར་བའི་དབུས་སུ་གསེར་གྱི་
ཁང་བཟང་ནི། །མཛེས་ཤིང་ཡིད་འོང་ལྟ་ན་སྡུག་པ་ལ། །ངོ་བོ་སྒྲོལ་
མ་རྣམ་པ་གོས་གྱི་སྐུ། ། ལྷ་མོ་སྐུ་མདོག་དཀར་ལ་དམར་མདངས་་
ཆགས། ། དར་གྱི་ན་བཟའ་རྣམ་སད་བུ་མོའི་ཆས། །ཕྱག་གཡས་་་
མདའ་དར་གཡོན་པས་ཚེ་བུམ་བསྣམས། །ཡུ་མོ་དཀར་པོར་བཅིབས་
ཏེ་འགྲོ་རྣམས་ལ། ། ཚེ་ཡི་དངོས་གྲུབ་གནང་བའི་ཚུལ་གྱིས་་་་་་་་
བཞུགས། ། དུང་ དངོས་ བཀྲ་ ཆེན་ དག་ ཏུ་ འབོད་ པའི་ གནས། །
རྟགས་བརྒྱད་རྫས་བརྒྱད་རྒྱལ་སྲིད་སྣ་བདུན་དང་། ། ཉེ་བའི་རིན་
ཆེན་བདུན་སོགས་མཚོན་པའི་རྟགས། །གཉེར་བ་མགྲོན་དགྱེས་ཞལ་
དཀར་སྐུ་ཡི་མདོག ། དུང་ལྟར་དཀར་བ་ཕྱག་གཡས་བང་མཛོད་
ཀྱི་། །ལྡེ་མིག་གཡོན་པས་ནོར་བུའི་གཞོང་བ་བསྣམས། །དབུ་སྐྲ་སྨྲ་
ར་དཀར་ལ་མཛེས་པར་གཡོ། ། ཆུ་འཛིན་དཀར་བོའི་དབུས་སུ་་་
མངོན་པར་བཞུགས། ། དགེ་ཐུང་བློན་པོ་བྲག་དཀར་སྐུ་མདོག་་་་
དཀར། །སྨིན་མ་སྨ་ར་གྱེན་ལ་ཕྱོགས་ཏེ་གཟེངས། །དར་དམར་ན་
བཟའ་ཟ་འོག་སྔོ་ཁྲའི་བེར། །དབུ་ལ་ལ་ཐོད་དཀར་པོ་ཕྱག་གཡས་
ཀྱིས། །ནོར་བུ་འོད་ཟེར་འབར་བ་མཁའ་ལ་འཕྱར། །གཡོན་པས་
-
36
-



རྨ་རྒྱལ་སྦོམ་རའི་གནས་ཡིག་ཀུན་གསལ་འཕྲུལ་གྱི་མེ་ལོང་།
ནོར་གཞོང་ཐུགས་འཛིན་སག་ལྷམ་གསོལ། ། ཐུགས་ཀར་མེ་ལོང་་་་
ཧཱི ཡིས་མཚན་པ་ལ། ། སྣ་ཚོགས་དར་ཟབ་རྒྱབ་ཡོལ་ལྡན་པ་ཡི། །
འབོལ་དུ་རྒྱལ་བོ་རོལ་པའི་སྟབས་སུ་གཞུགས། །ཇོ་མོ་གཡང་ར་ཞེས་
བྱ་ཙ་རིའི་གནས། ། རྒྱ་གར་འཕགས་པའི་ཡུལ་གྱི་ཊ་ཀི་མ། །མཁའ་
འགྲོ་བཟང་མོ་སྒྲུབ་ཕུག་ཁྱད་འཕགས་དང་། །གྲུབ་ཐོབ་ཐང་སྟོང་ལྷ་
ལུང་དཔལ་རྡོར་གྱི། ། དབུ་དང་ཕྱག་རྗེས་ལ་སོགས་མངོན་པར་་་་་
གསལ། །ཡི་དམ་འཇིགས་བྱེད་ཚོགས་ཀྱིས་བསྐོར་བའི་གནས། །
ད་ནི་བྱང་གི་གནས་བཀོད་འདི་ལྟ་ སྟེ། ། དགྲ་འདུལ་གནས་
ནས་ཆུ་དཀར་མཆོད་རྟེན་བར། ། དྲག་པོའི་ཚུལ་འཛིན་བྱང་གི་རྨ་
ཆེན་ནི། །མི་དཀར་རྟ་སྔོན་མདུང་དར་ཞགས་པ་འཛིན། །དགྲ་ལྷའི་
དཔའ་ཆས་དག་གིས་ཀུན་ནས་སྤྲས། ། དགྲ་ལྷའི་ཡང་སྙིང་དག་་་་
འདུལ་དབང་ཕྱུག་ནི། །སྐུ་མདོག་སྨུག་ནག་ཕྱག་གཡས་མདུང་དར་
འཕྱར། །ཕྱག་གཡོན་ཞགས་པ་ནོར་བུའི་གཞོང་བ་འཛིན། །གསེར་
ཁྲབ་གསེར་གྱི་རྨོག་ལ་རུ་དར་བརྒྱན། །དགྲ་ལྷའི་ཆས་དགུ་སྤྲས་ཤིང་
རྟ་ནག་བཅིབས། ། སངས་རྒྱས་བསྟན་སྲུང་མ་རུང་སྡང་དགྲ་་་་་་
འདུལ། །རྒྱ་འདྲེ་འགོང་པོ་ཁ་གནོན་ཚུལ་དུ་བཞུགས། །བཙན་གྱི་སྔོ་
ལྷ་རྩི་ཐོག་དམར་ནག་མདོག ། ཞལ་གཅིག་ཕྱག་གཉིས་གཡས་པས་
ལྕགས་ཀྱུ་དང༌། །གཡོན་པའི་ཕྱག་གིས་མི་སྙིང་སྤར་དུ་འཆང་། ། སྐུ་
སྟོད་ཞིང་ལྤགས་ཀྱིས་གཡོགས་སྐྲ་སེར་བོ། །གྱེན་ལ་བརྗེས་ཤིང་ཕྱག་
ཞབས་གདུ་བུས་བརྒྱན། །བསྐལ་བའི་མེ་དཔུང་དབྱིངས་སུ་འབར་
བའི་དབུས། ། སྤྱང་མོ་མགོ་དགུའི་སྟེང་ན་དྲག་པོར་འགྱིང་། ། ངོ་
– 37 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
མཚར་གནས་མཆོག་སྦས་གུར་སྟོང་ཤོངས་ན། ། ཤཀྱཱའི་རྒྱལ་པོ་གཙོ་
འཁོར་གསུམ་པ་ལ། །བརྒྱད་གཉིས་གྲངས་ལྡན་འཕགས་པའི་གནས་
བརྟན་དང་། ། རྒྱལ་ཆེན་བཞི་སོགས་དགྲ་བཅོམ་འཁོར་གྱིས་་་་་་་
བསྐོར། ། གཏེར་བདག་ཕ་བོང་གྲུ་བཞིའི་སྐུ་མདོག་དཀར། ། ཕྱག་
གཡས་ནོར་བུའི་རྒྱལ་མཚན་མཁའ་རུ་འཕྱར། །གཡོན་པའི་ཕྱག་གི་
ནེའུ་ལེས་ནོར་བུ་སྐྱུགས། ། དབུ་ལ་རིན་ཆེན་སྣ་ལྔའི་ལ་ཐོད་་་་་་་
བཅིངས། ། ཤ་ བ་ དཀར་ པོའི་ སྟེང་ དུ་ དཀྱིལ་ དཀྲུང་ བཞུགས། །
མཐའ་རུ་གསེར་དང་གཡུ་ཡི་མཚོ་མོ་ལ། །ནོར་འཛིན་ཀླུ་མོ་དག་གིས་
མཆོད་པ་འབུལ། ། མཛོད་བདག་ལྷ་རིའི་སྐུ་མདོག་དམར་མདངས་
ཆགས། ། གཡས་པའི་ཕྱག་གིས་མཛོད་ཀྱི་ལྡེ་མིག་འཛིན། ། གཡོན་
པའི་ཕྱག་གིས་རིན་ཆེན་ནོར་གཞོང་བསྣམས། ། དབུ་ལ་ཆུ་དར་་་་
དཀར་བོའི་ལ་ཐོད་བཅིངས། །གསེར་སྒ་གཡུ་མཐུར་ཅན་གྱི་དྲེལ་
དཀར་ཆིབས། །གཞན་ཡང་ཁྱབ་འཇུག་དུག་གདོང་གནོད་སྦྱིན་་་་་
སོགས། ། དམ་ ཅན་ སྡེ་ དགུའི་ འཁོར་ དང་ ཚོགས་ རྣམས་ ཀྱིས། །
ཁམས་གསུམ་དབང་སྡུད་སྡང་དགྲ་མ་ལུས་བསྒྲལ། །མགོན་པོ་ཚོགས་
བདག་ཆར་སྤྲིན་འཐིབ་པའི་མདོག ། གཡས་པའི་ཕྱག་གིས་ནམ་
མཁར་བིང་འཕྱར་ཞིང༌། །གཡོན་པས་ཐོད་ཁྲག་ཐུགས་བསྣམས་ཐོད་
སྐམ་ལྔས། །དབུ་བརྒྱན་ཐོད་རློན་ལྔ་བཅུའི་དོ་ཤལ་འཕྱར། །བེར་
དམར་སག་ལྷམ་མེ་དཔུང་འབར་བའི་དབུས། །མཛེས་པའི་པདྨ་ཉི་
མ་ཟླ་བ་དང༌། །རུ་ཊ་ ཕོ་མོའི་གདན་ལ་འགྱིང་སྟབས་བཞེངས། །
ཡུལ་ལྷའི་གཙོ་བོ་རྡོ་རྗེ་ཚེ་རྒྱལ་ནི། །སྐུ་མདོག་དམར་སྨུག་ཞལ་གཅིག་
- 38 –



རྨ་རྒྱལ་སྦོམ་རའི་གནས་ཡིག་ཀུན་གསལ་འཕྲུལ་གྱི་མེ་ལོང་།
ཕྱག་གཉིས་པ། །དབུ་ལ་གསེར་རྨོག་སྐུ་ལ་གསེར་ཁྲབ་གསོལ། །ཕྱག་
གཡས་དགྲ་ལྷའི་བ་དན་མཁའ་ལ་འཕྱར། །གཡོན་པས་ལྕགས་ཀྱུས་
དགྲ་བོའི་བླ་ཡིད་འགུགས། ། ཆིབས་སུ་འདོ་བ་ངང་དཀར་རླུང་་་་
གཤོག་ཆིབས། །འཁོར་དུ་ལྷ་ཀླུ་གཉན་གསུམ་འཁོར་དང་བཅས། །
སངས་རྒྱས་བསྟན་སྲུང་སྡང་དགྲ་མ་ལུས་འདུལ། །བློན་ཆེན་ཨ་མྱེས་
རི་ཆེན་སྐུ་མདོག་དཀར། ། སྣ་ཚོགས་དར་ཟབ་ན་བཟའ་བེར་ཆེན་
ཀླུབས། །ཕྱག་གཡས་མདུང་དར་གཡོན་པས་ནོར་གཞོང་བསྣམས། །
སག་ལྷམ་གསོལ་ཞིང་གཡག་རྒོད་རག་ནག་བཅིབས། ། བྲག་སེར་་་
སྟོབས་ལྡན་ཞལ་དཀར་བྱ་བ་ནི། །མི་དཀར་རྟ་སེར་ ཕྱག་གཡས་་་་
མདུང་དར་དང། ། གཡོན་ནོར་དགྲ་ལྷའི་ཆས་དགུ་ཡོངས་སུ་་་་་
རྫོགས། ། ཁྱུང་མགོན་མི་དམར་རྟ་རག་གཡུ་རྔོག་བཅིབས། ། ཕྱག་
གཡས་མདུང་དར་གཡོན་པས་ནོར་བུ་འཛིན། །དར་འཕྲུ་རྒྱལ་མཚན་
གཡོ་བའི་དབུ་རྨོག་སོགས། །དཔའ་ཆས་གསོལ་ཞིང་མཛེས་འཛུམ་
ཉམས་དང་ལྡན། ། དེ་སྐད་རྡུལ་ཕྲན་གཅིག་ལ་རྒྱལ་བའི་ཞིང་། །
དཔག་ཡས་སྣང་བ་འགོག་མེད་ཇི་བཞིན་དུ། །རིགས་དྲུག་ལུས་དང༌
ལོངས་སྤྱོད་སྣ་ཚོགས་སུ། ། འཆར་བ་སྒྱུ་མའི་རོལ་བ་འབྱམས་སུ་་་
ཀླས། ། དེ་ལས་ཏིང་འཛིན་ནོར་བུའི་མེ་ལོང་དུ། ། འཕོས་པ་རྣལ་
འབྱོར་ཉམས་ཀྱི་སྣང་ཆ་ཙམ། ། མཐའ་གཉིས་སྒྲོ་སྐུར་སྤངས་ཏེ་་་་
བརྗོད་པ་ཡིས། །དོན་གཉིས་དངོས་གྲུབ་ཆར་ཆེན་འཇོ་བར་ཤོག །
ཅེས་ས་བཅུའི་དབང་ཕྱུག་ཆེན་པོ་ཡུལ་སྐྱོང་རྨ་རྒྱལ་སྦོམ་རའི་གནས་ཀྱི་
བཀོད་པ་རགས་བསྡུས་ཀུན་གསལ་འཕྲུལ་གྱི་མེ་ལོང་ཞེས་བྱ་བ་འདི་ནི་སྔགས་
-- 39 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
འཆང་གྲུབ་པའི་དབང་ཕྱུག་ཆེན་མོ༧དགུ་རུ་བླ་མ་ཐུབ་བསྟན་ཚེ་རིང་དཔལ་
བཟང་བོར་གྲགས་པ་གང་དེའི་དག་པ་ཏིང་འཛིན་གྱིས་རོལ་བ་འབྱམས་སུ་ཀླས་
པའི་གཟིགས་ངོར་སྣང་བ་ཇི་བཞིན། རྟ་བོ་རྒྱབ་ཚང་བ་སྐུ་ཞབས་མགོན་པོ་ལྷ་
ཆེན་མཆོག་གིས་ཡི་གེར་བཀོད་པ་གཞིར་བཟུང་སྟེ་རོང་ཆེན་དེ་ཝ་ར་ཛཱ་ཤྲཱི་འམ་
རོང་བོ་ལྷ་རྒྱལ་དཔལ་གྱིས་དག་བསྒྲིགས་ཅུང་ཙམ་བྱས་ནས་ཇི་བཞིན་བཀོད་པ་
དགེ་གྱུར་ཅིག། སརྦ་མངྒ་ལཾ། །
- 40 -



རྨ་རྒྱལ་བསང་མཆོད་བསྡུས་པ།
༄༅། །རྨ་རྒྱལ་བསང་མཆོད་བསྡུས་པ།
༄༅། ། ཨོྃ༔ གྲུབ་པའི་དབང་ཕྱུག་པདྨ་འབྱུང་གནས་་་་་
དང་། །བློ་བཟང་རྒྱལ་བའི་དབང་བོས་བཀའ་བསྒོས་ཤིང་། །བསྟན་
པ་སྐྱོང་མཛད་ལྷ་ཡི་དགེ་བསྙེན་ཆེ། ། འཁོར་བཅས་ཐོགས་པ་མེད་
པར་གཤེགས་སུ་གསོལ། ། སྤྲིན་དཀར་གཡོ་འདྲའི་རྫུ་འཕྲུལ་རྟ་ཡི་
སྟེང་། ། དར་ མདུང་ མདའ་ གཞུ་ ཞགས་ པ་ འཛིན་ མཛད་ ཅིང་། །
དཀར་གསལ་དཔལ་བརྗོད་མཛེས་པའི་རྣམ་འགྱུར་གྱིས། ། འཕྲིན་
ལས་བསྒྲུབ་ཕྱིར་གནས་འདིར་བརྟན་པར་བཞུགས། །ཕྱི་ནང་གསང་
བའི་མཆོད་པའི་སྤྲིན་འཁྲིགས་ཤིང་། །གསེར་སྐྱེམས་བདུད་རྩི་བཏུང་
བ་མཚོ་ལྟར་འཁྱིལ། ། ཤ་ཁྲག་གཏོར་མ་རི་རབ་ལྟར་སྤུངས་ནས། །
དྲག་རྩལ་དགྲ་ལྷའི་རྒྱལ་པོ་འཁོར་བཅས་མཆོད། ། འབར་བའི་མེ་
ནང་བསང་རྫས་སྟོང་ཕྲག་དང་། །དྲི་ཞིམ་སྤོས་སྣ་བསྲེགས་པའི་དུད་
པའི་སྤྲིན། ། དབང་སྔོན་ཆུ་འཛིན་མཁའ་ལ་སྙེག་འདྲ་བའི། ། གཞི་
བདག་དགེ་བསྙེན་ཆེན་པོ་འཁོར་བཅས་མཆོད། །རྣམ་འདྲེན་ཐམས་
ཅད་གཟིགས་པའི་སྤྱན་སྔ་རུ། ། དང་པོ་ཐུགས་བསྐྱེད་ས་བཅུའི་་་
མཐར་སོན་ཡང་། །འབྲོག་གནས་ཚུལ་བཟུང་རྨ་ཆེན་སྦོམ་ར་ཞེས། །
ཆོས་འཁོར་སྐྱོང་མཛད་སྲུང་མ་ཁྱེད་ལ་བསྟོད། །དགེ་ལྡན་རྣམ་པར་
རྒྱལ་བའི་གླིང་ཆེན་པོར། ། བློ་གསལ་མཁས་མང་ནོར་བུས་ཡོངས་
- 41 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
གང་ཞིང་། །བཤད་སྒྲུབ་འདོད་དགུའི་ལོངས་སྤྱོད་ཕུན་ཚོགས་ཀྱི། །
དར་རྒྱས་སྲིད་མཐའི་བར་དུ་གནས་བར་མཛོད། ། ལྷག་བསམ་དག་
པའི་ཚུལ་འདིར་བརྩོན་པ་ན། །ཚངས་དང་དབང་བོ་འཇིག་རྟེན་
སྐྱོང་བ་དང༌། ། དགེ་བསྙེན་ཆེན་པོ་ལ་སོགས་གཞི་བདག་ གིས། །
གཡེལ་བ་མེད་པར་རྟག་ཏུ་གྲོགས་བྱེད་ཤོག །
ཅེས་པའང་པཎ་ཆེན་བློ་བཟང་ཆོས་རྒྱན་གྱིས་མཛད་པའོ། །
42 -



མཚོ་སྔོན་མ་ཧཱ་དེ་ཝའི་གནས་ཡིག
ས་བཅད་གཉིས་པ། མཚོ་སྔོན་ཁྲི་ཤོར་རྒྱལ་མོ།
༄༅། །མཚོ་སྔོན་མ་ཧཱ་དེ་ཝའི་གནས་ཡིག་བཞུགས་སོ།
༄༅། ། ཨེ་ མ་ ཧོ༔ རྒྱལ་ ཀུན་ གཅིག་ བསྡུས་ སྨྱོན་ པདྨ་དང༔
གང་དང་དབྱེར་མེད་རིན་ཆེན་ཆོས་ཀྱིས་བརྒྱན༔ བཀའ་གཏེར་
གསར་རྙིང་བརྒྱུད་པའི་བླ་མ་རྣམས༔ བཞུགས་པའི་གྲངས་ནི་་
བསམ་འདས་བརྗོད་མི་ལངས གངས་རིའི་ཁྲོད་ཀྱི་གནས་རྣམས་
འདུས་པའི་ཞིང༔ རྡེའུ་རྩི་ཤིང་ལ་སོགས་སངས་རྒྱས་སྐུ༔ ཕྱག་
སྐོར་སྒྲུབ་སྦྱོང་བྱས་ན་སྨྲས་ཅི་དགོས༔ དྲན་དང་ཐོས་པ་ཙམ་གྱིས་
ངན་སོང་མེད༔ ཚེ་འདིར་འཇིགས་པ་བརྒྱད་ལས་སྐྱོབས་པར་་
ངེས༔ དེ་ནས་ཟླ་གཅིག་སྒོམ་སྒྲུབ་བྱས་གྱུར་ན༔ སྐྱེ་བ་གཅིག་
གི་རིག་འཛིན་ས་ཐོབ་འགྱུར ཨ་མའི་དེ་ཝའི་རི་ཡི་རྩེ་མོ་ན
རྗེ་བཙུན་ཐུགས་སྤྲུལ་མཁའ་འགྲོའི་བདེ་སྐུ་དང༔ སྲིད་རྒྱལ་རང་
བྱོན་མ་ཡིས་སྒྲུབ་སྐོར་ཡོད༔ དབང་ཆེན་ཁྲོས་པའི་ལྷ་ཚོགས་་་་
བཞུགས་གནས་ཡོད༔ གླང་བོ་ཆེ་ཡི་སྣ་བཞག་བརྒྱངས་འདྲ་ཡོད
དངོས་གྲུབ་དབང་རྒྱལ་གཅོད་ཀྱི་གཏེར་ཁ་ཡོད རྗེ་བཙུན་སྒྲོལ་
མའི་ལྷ་ཚོགས་བཞུགས་གནས་ཡོད༔ བརོ་ཙཱ་ནའི་གཏེར་ ལ་་་་་
གསུམ་ཡོད་དོ༔ གསེར་དངུལ་དྲེལ་ཁ་ཉི་ཤུའི་གཏེར་ཁ་ཡོད
- 43 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
ཀ་བའི་བྲག་ལ་ཕུར་བས་རྗེས་བཏབ་ཡོད༔ གཏེར་ཁ་ཆེན་པོ་ཆ་
གཅིག་དེ་རུ་ཡོད༔ རིག་འཛིན་དགུ་ཡིས་སྒྲུབ་པའི་གནས་་་་་
ཡིན༔ གྲུ་གསུམ་འདྲ་བའི་བྲག་ཕུག་ཡོད་པ་ལ༔ དྲག་པོའི་
མཐུ་ཡི་སྒྲུབ་སྐོར་ཆ་ཚང་ཡོད༔ གནོད་སྦྱིན་ནག་པོའི་གཏད་ཁྲམ་
ཚད་མེད་ཡོད༔ སྤྱི་གཙུག་བདེ་ཆེན་འཁོར་ལོའི་རྒྱན་དུ་བཞུགས
བློ་སྣ་ཆོས་ལ་འགྱུར་བར་བྱིན་གྱིས་རློབས༔ དག་སྣང་འོད་གསལ་
ཉམས་ཀྱི་སྣང་བའི་སྐབས༔ དག་པ་རབ་འབྱམས་པ་ཞིག་འདི་
འདྲ་མཐོང༔ གང་གི་མཚོ་ཆེན་ཁྲི་ཤོར་རྒྱལ་མོ་ལ༔ ཕྱི་ནང་
གསང་བའི་ཞིང་ཁམས་འདི་འདྲ་ཡོད༔ སྔར་བྱོན་སངས་རྒྱས་་་
གྲངས་མེད་བཞུགས་པའི་གནས༔ ཁྱད་པར་འགྲོ་བའི་སྐྱབས་་་་
མགོན་སྤྱན་རས་གཟིགས༔ ས་ལམ་བགྲོད་པ་འཕགས་མཆོག་་་་
བསམ་མི་ཁྱབ༔ མཚོ་དབུས་པདྨའི་སྡོང་བོ་ཉི་ཟླའི་སྟེང༔ རྫུས་
སྐྱེས་སློབ་དཔོན་ཆེན་པོ་པདྨ་འབྱུང༔ སྣང་སྲིད་ཟིལ་གནོན་རོལ་
བའི་སྟབས་སུ་བཞུགས༔ འཁོར་དུ་རྗེ་འབངས་གྲུབ་ཆེན་བརྒྱད་
བཅུའི་བསྐོརཿ དཀྱིལ་འཁོར་རྒྱ་མཚོའི་ཚོགས་རྣམས་སྤྲིན་ལྟར་
འཐིབས༔ མ་བརྒྱུད་མཁའ་འགྲོའི་འཕྲིན་ལས་ཉི་ཟེར་བཞིན
ཆོས་སྐྱོང་དྲག་པོའི་ཚོགས་རྣམས་བྲན་དུ་འཁོར༔ འཇིག་རྟེན་་
འདུལ་བའི་ལྷ་ཚོགས་བསམ་མི་ཁྱབ༔ རྒྱལ་བའི་གསུང་མཆོག་ཡི་
གེ་དྲུག་མའི་གནས༔ རྒྱལ་བ་གཉིས་བ་མགོན་པོ་སྤྱན་རས་་་་་་
གཟིགས༔ རྗེ་བཙུན་འཇམ་པའི་དབྱངས་དང་གསང་བདག་་་་
སོགས༔ འཕགས་པའི་གནས་བརྟན་བཅུ་དྲུག་དགྲ་བཅོམ་་་་་་་
ཡ་ 44 -



མཚོ་སྔོན་མ་ཧཱ་དེ་ཝའི་གནས་ཡིག
འཁོར བསྟན་ པའི་ སྲོག་ ཤིང༌ རྒྱལ་ བ་ ཡབ་ སྲས་ སོགས
གྲངས་མེད་འཁོར་དུ་བྱང་ཆུབ་ཚོགས་རྣམས་བཞུགས༔ ཁྱད་ཆོས་
དྲུག་འཕགས་དཔལ་ལྡན་མར་མེ་མཛད མི་ཁ་ཟློག་གཏད་་་་་
གསང་བའི་མན་ངག་ཡོད ་ བྲག་རི་ནག་པོ་རུས་སྦལ་ཉལ་འདྲ་
ལ༔ བདུད་རྩི་བུམ་པ་འདྲ་བའི་ཆུ་མིག་ཡོད༔ ནད་རིགས་
ཐམས་ཅད་སེལ་བའི་སྨན་ཆུ་ཡིན གཏེར་ཁ་མི་འདྲ་བརྒྱ་དང་རྩ་
བརྒྱད་ ཡོད གཡུ་ འབྲུག་ སྔོན་ མོར་ འགྲན་ འདྲའི་ ཆུ་ བོ་ ལ༔
རྒྱལ་བ་རྒྱ་མཚོའི་ལྷ་ཚོགས་བཞུགས་གནས་ཡོད༔ དྲན་པ་ཐུགས་
རྗེའི་ གཏེར་ཁ་བཞི་ཡོད་དོ༔ གསང་ཕུག་མི་འདྲ་བརྒྱ་དང་རྩ་་
བརྒྱད་ཡོད༔ རིག་འཛིན་སྒྲུབ་གནས་གཞལ་ཡས་མང་པོ་ཡོད་
བི་རོ་ཙཱ་ནའི་བྱུ་རུའི་གཏེར་ཁ་ཡོད ཕག་རྒན་ཉལ་བ་འདྲ་བའི་
ཕ་བོང་ལ བཻ་རོས་དངུལ་གྱི་སཱཙྪ་གཏེར་སྦས་ཡོད ནོར་བུ་
དབང་རྒྱལ་འདྲ་བའི་རི་བོ་ལ༔ རྒན་པོ་གཞོན་ནུར་འགྱུར་བའི་
བདུད་རྩི་ཡོད༔ བྲག་རི་དམར་བོ་ཡོལ་བ་འཕྱར་འདྲ་ལ༔ ཨ་
ཀ་ས་མ་ར་ཙ་རང་བྱོན་ཡོད༔ བྲག་རི་དཀར་པོ་དུང་གཤོག་་་་
བརྒྱངས་འདྲ་ལ༔ མཁའ་འགྲོ་འབུམ་ཕྲག་ཕྱག་རྗེས་རང་བྱོན་
ཡོད༔ དྲན་པ་ནམ་མཁའི་ཞབས་རྗེས་རང་བྱོན་ཡོད༔ ཡེ་ཤེས་
མཚོ་རྒྱལ་ཚེ་བུམ་རང་བྱོན་ཡོད༔ གྲུབ་ཆེན་བརྒྱད་བཅུའི་ཚེ་ཆུ་
རང༌ བྱོན་ ཡོད༔ སྣོད་ སྣ་ མི་ འདྲ་ བརྒྱ་ སྟོང་ གཏེར་ ཁ་ ཡོད
གསེར་གྱི་ལུག་མོ་འབའ་ཤེས་གཏེར་ཁ་ཡོད ཆུ་བོ་བརྒྱ་དང་རྩ་
བརྒྱུད་འབབ་པ་དེར༔ སྐལ་བཟང་སངས་རྒྱས་སྟོང་རྩ་རང་བྱོན་
- 45 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
ཡོད༔ མགོན་ སྐྱབས་ ལྷ་ ཚོགས་ མ་ ལུས་ བཞུགས་ པའི་ ཞིང་
སྲིན་མོ་དམ་བཏགས་ཕུར་བུའི་རྗེས་རྣམས་ཡོད༔ མཐོ་རིས་ཐར་
ལམ་སྒྲོད་པའི་རྡོ་སྐས་ཡོད༔ སྨན་སྣ་ཁྱད་འཕགས་ནད་རིགས་
ཀུན་སེལ་ཡོད༔ རིན་ཆེན་གསེར་གྱི་བྱེ་མ་ཁྱད་འཕགས་ཡོད༔
བྲག་རི་གླང་ཆེན་བྱ་རྒོད་འགྱིངས་འདྲ་ལ༔ གཏེར་ཁ་མི་འདྲ་བརྒྱ་
དང༌ རྩི་ བརྒྱད་ཡོད སིནྡྷི་ རྒྱ་ མཚོ་ ཆེན་ པོའི་ གཏིང་ རིམ་ ན
སློབ་དཔོན་པདྨའི་ཕྱག་རྗེས་མཚོ་ལ་བཞག༔ མཚོ་ལ་གནས་པའི་
ཀླུ་རིགས་ཐམས་ཅད་ཀྱིས༔ གླུ་གར་མཆོད་པའི་བྱེ་བྲག་རྟག་ཏུ་
འབུལ༔ རི་དང་ལུང་ཤུར་བོད་ཀྱི་སྒྲུབ་གནས་གྱུར ལྷ་ཁང་
སྒྲུབ་ཁང་དབུས་གནས་རི་བོ་ལ༔ བྲིས་སྐུ་འབུར་སྐུ་རང་བྱོན་ལ་
སོགས་པ༔ སྐུ་གསུང་ཐུགས་རྟེན་རྣམས་ཀྱིས་རྒྱས་པར་འགངས
གནས་མཆོག་དེ་ལ་རབ་ཏུ་གནས་པར་འགྱུར་
ཨེ་མ་ཧོ༔ རི་བོ་མ་ཧཱ་དེ་ཝའི་རྩེ་མོ་ན༔ ཞི་བའི་ལྷ་ཚོགས་
ནམ་མཁའ་སྤྲིན་ལྟར་འཐིབས༔ རི་བོ་དེ་ཡི་སྐེད་པའི་ཞིང་ཁམས་
ན༔ ཁྲོས་པའི་ལྷ་ཚོགས་བར་སྣང་རླུང་ལྟར་འཚུབས༔ རི་བོ་
དེ་ཡི་མཐའ་སྐོར་ཐམས་ཅད་ན བསྟན་སྲུང་ཆོས་སྐྱོང་ཆར་སྤྲིན་
ལྟ་བུ་ཡོད༔ བོད་ཀྱི་གཏེར་ཁ་རིན་ཆེན་གཏེར་ཁ་དང༔ སྦས་
པའི་གཏེར་ཁ་སྣ་ཚོགས་གཏེར་ཁ་བཞུགས༔ ཁྱད་པར་སྟེང་ལ་བླ་
མ་རིག་འཛིན་བཞུགས༔ རྐེད་པར་ཡི་དམ་ལྷ་ཚོགས་འདུས་པའི་
ཞིང༔ རྩ་གསུམ་བྱིན་རླབས་སྤྲིན་ཕུང་བཞིན་དུ་གཡོ༔ ཚེས་
བཅུ་བཅོ་ལྔ་ཉེར་ལྔ་གནམ་གང་ལ སྟེང་ན་ལྷ་ཡིས་དད་གུས་
- 46 -



མཚོ་སྔོན་མ་ཧཱ་དེ་ཝའི་གནས་ཡིག
འདོན་པ་བརྗོད མདུན་ན་ཀླུ་རྒྱལ་ཚོགས་ཀྱིས་མཆོད་ཡོན་ཕུལ
ཕྱོགས་བཞིར་གནས་པའི་ལྷ་རིགས་བཞི་ཡིས་བསྲུང༔ འདབས་ན་
མ་དང་མཁའ་འགྲོའི་ཚོགས་འཁོར་བསྐོར༔ མཆོག་དང་ཐུན་མོང་
དངོས་གྲུབ་འབྱུང་བའི་གནས༔ རི་བོ་དེ་ལ་སྒོམ་སྒྲུབ་བྱེད་པ་་
ཀུན༔ འགྲོ་ དོན་ མཐར་ ཕྱིན་ འཇའ་ལུས་འགྲུབ་ པར་ འགྱུར
རི་བོ་དེ་ལ་བསྙེན་སྒྲུབ་བྱེད་པ་ཀུན༔ ཡི་དམ་ཞལ་འཇལ་ཚེ་འདིའི་
བར་ཆད་སེལ༔ རི་བོ་དེ་ལ་ཕྱག་སྐོར་བྱེད་པ་རྣམས༔ ཚེ་་་
རབས་འཁོར་བའི་ སྡིག་སྒྲིབ་མ་ལུས་བྱང རི་བོ་དེ་ལ་ཚོགས་་་
མཆོད་འབུལ་བ་ན༔ ཉམས་ཐག་ཀུན་སེལ་རིག་འཛིན་ས་ ཐོབ་
འགྱུར༔ རི་བོ་དེ་ལ་ཡོ་བྱད་འབུལ་མི་རྣམས༔ ཚེ་འདིར་ནད་
མེད་ཕྱི་མ་བདེ་འགྲོ་ཐོབ རི་བོ་དེ་ལ་མར་མེ་ཕུལ་ན་ཡང ཕྱི་
མ་མི་ལུས་ཕུན་ཚོགས་ལྡན་པར་འགྱུར༔ རི་བོ་དེ་ལ་རླུང་རྟ་འབུལ་
མི་རྣམས༔ མཚན་སྙན་རླུང་རྟ་དགུང་དང་མཉམ་པར་འགྱུར
རི་བོ་དེ་ལ་དད་གུས་བྱས་ན་ཡང༔ བྱིན་རླབས་འབྱུང་ཞིང་གདོན་
བགེགས་བར་ཆད་སེལ༔ རྩེ་མོ་ སྐོར་བ་བཅོ་ལྔ་དགེ་བསྔོ་ལ༔
ན་ཎི་དུང་ཕྱུར་བཞི་བཅུའི་ཕན་ཡོན་ཡོད༔ གཞི་སྣང་འོད་གསལ་
བར་སྐོར་བདུན་ཕྲག་བྱས༔ མ་ཎི་དུང་ཕྱུར་དྲུག་བཅུའི་ཕན་ཡོན་
ཡོད༔ གང་གི་སྒྲུབ་སྦྱོང་མཐའ་སྐོར་ལྔ་ཙམ་བྱས༔ མ་ཎི་དུང་
ཕྱུར་དགུ་བཅུའི་ཕན་ཡོན་ཡོད༔ གནས་མཆོག་ཁྱད་འཕགས་མ་
ཧཱ་དེ་ཝ་རི༔ རྒྱ་གར་དང་ནི་རྒྱ་ནག་བོད་ཡུལ་སོགས༔ གནས་
རྣམས་ཆེ་ཆུང་ཐམས་ཅད་དེ་ལ་འདུས གང་ཟག་དབང་པོ་རབ་
- 47 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
ཀྱིས་སྒོམ་སྒྲུབ་ན༔ རིང་བོར་མི་ཐོག་རྫོགས་སངས་རྒྱས་པར་་་་
འགྱུར༔ ཁྱིམ་པ་ཕོ་མོས་ཕྱག་སྐོར་བྱས་གྱུར་ན༔ ཚེ་འདིར་
ནད་མེད་ཕྱི་མ་ངན་སོང་མེད༔ ཡིད་གཉིས་ཐེ་ཚོམ་མེད་དོ་རྒྱལ་
བའི་གསུང༔ གལ་ཏེ་འདི་ལ་དད་ལོག་བྱེད་མི་རྣམས༔ བསྟན་
སྲུང་དྲག་པོའི་ཚོགས་ཀྱིས་བཀའ་ཆད་འོང་སྐལ་མེད་ལོག་ལྟ་
ཅན་ལ་གསང་བར་བྱ།
ཨེ་མ་ཧོ༔ གཞི་སྣང་འོད་གསལ་ཆོས་སྐུའི་མཁའ་དབྱིངས་
སུ༔ ལྷུན་གྲུབ་འདུས་མ་བྱས་པའི་རྫོགས་པ་ཆེ གདོད་མིའི་
གནས་ལུགས་རང་མདངས་མངོན་གྱུར་ན༔ མ་ལུས་རྡོ་རྗེ་འཆང་
གི་ས་ཐོབ་ཤོག
ཅེས་སྨྱོནབསམ་གཏན་གླིང་བས་ཉམས་སྣང་བཞིན་མཛད་པའི《མཚོ་
སྔོན་མ་ཧཱ་དེ་ཝའི་གནས་ཡིག》གནས་ཀྱི་ཕན་ཡོན་སྨོན་ལམ་དང་བཅས་པ་
ཡོངས་སུ་བཀོད་པ་འདིས་ཀྱང་མ་སེམས་ཅན་འགྲོ་དྲུག ཁྱད་པར་གང་ཟག་
ལས་འཕྲོ་ཅན་རྣམས་ཀྱི་ཐུགས་ལ་དགེ་བའི་ས་བོན་ལེགས་པོར་འཁྲུངས་པར་
དམིགས་ཏེ།རོང་བོ་ལྷ་རྒྱལ་དཔལ་གྱིས་དགེ་བ་ཆེན་པོའི་རྒྱུ་རུ་བསྔོས་ནས་བཀོད་
པ་ལས་མ་འདས་སོ། །
— 48 -



ཁྲི་ཤོར་རྒྱལ་མོའི་གནས་ཡིག་བཻཌཱུར་སྔོན་མོའི་མཛེས་རྒྱན།
༄༅། །གངས་ཅན་བླ་མཚོ་ཁྲི་ཤོར་རྒྱལ་མོའི་གནས་ཡིག་
བཻཌཱུར་སྔོན་མོའི་མཛེས་རྒྱན་ཞེས་བྱ་བ་བཞུགས་སོ། །
༄༅། ། དེ་ཡང་ཕྱག་ན་པད་དཀར་གཞོན་ནུའི་ལང་ཚོ་ཡིས་
མཛེས་པ། མཁའ་མཉམ་འཕགས་པ་ཀུན་གྱི་སྙིང་རྗེ་རང་གཟིགས་རྗེ་
བཙུན་སྤྱན་རས་གཟིགས་ཀྱི་གདུལ་ཞིང་གི་ཆ་ལས། མཚོ་དམའ་མོ་
གཡུ་ཡི་མཎྜལ་ཡོད། །ཅེས་རྣམ་འདྲེན་རྒྱལ་བ་གང་དེས་བཀའ་ལུང་
ཕོག་པའི་ཞིང་ས། བཀྲ་ཤིས་མཚན་མ་ཡོངས་སུ་རྫོགས་པའི་མདོ་སྨད་
ཡུལ་གྲུ་ཆེན་པོའི་མཐོ་སྒང་གི་གཟི་འོད་རབ་ཏུ་འཚེར་པའི་མུ་ཏིག་ལྟ་
བུའི་མཚོ་སྔོན་པོ་དང་དབུས་ཀྱི་མཚོ་སྙིང་མ་ཧཱ་དེ་ཝ་ནི།
སྔོན་ཆོས་རྒྱལ་སྲོང་བཙན་སྒམ་པོ་དང་། །
དཔལ་ཨོ་རྒྱན་པདྨས་ལུང་བསྟན་ཅིང་། །
ཀླུ་བྱང་ཆུབ་སེམས་དཔའ་གནས་པའི་ས། །
རྗེ་གྲུབ་ཐོབ་མང་པོ་བཞུགས་པའི་གནས། །
ཞེས་ བསྔགས་ པའི་ སྒྲུབ་ གནས་ ཁྱད་ པར་ ཅན་ ཡིན་ ལ།
གཡས་གཡོན་དུ་མཚོ་ཡི་རྣ་ལུང་དུ་གྲགས་པའི་མཚོ་ཆུང་ཡིད་བཞིན་
ནོར་བུ་ཟུང་ལྡན། ཤར་དུ་རྡོ་ཉི་ཟླ། གནས་ཤུག་གི་སྒོ་མོ་དར་
ལྕོགས་ཅན། ཆུ་མིག་བརྒྱ་རྩའི་གནས་སྒོ། མཚོ་ཤར་པཎ་ཆེན་ཁྲི་
ཁང་། གཡང་མོ་ལུག་གི་གནས་སྒོ་འུར་ལྡན་ལབ་ཚེ། གཡོན་རུ་
- 49 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
དགོན་དགའ་ལྡན་བཀྲ་ཤིས་རབ་རྒྱས་གླིང་། ཤར་ལྷོར་ཙོང་ལ་རིང་
མོ། ལྷོ་ངོས་ཨ་མ་ཟོར་དགུ། ཀུན་གཟིགས་པཎ་ཆེན་གནས་སྒོ།
མ་ཎི་ བདུད་རྩི་ རང་འབབ། མཚོ་མགོའི་ཞྭ་དམར་ གཟིམ་ཆུང་།
རྒྱ་ཡས་དགོན་ངོ་མཚར་ཐར་འདྲེན་གླིང་། གཡས་རི་གསེར་ཆེན་
དང་རྨོག་རུ་ནོར་གྱི་གནས་སྒོ། དབུས་ཀྱི་ཚྭ་མཚོ་དཀར་མོ། ནུབ་
ཀྱི་མགོན་པོ་གདོང་། ལྷ་མོ་དྲེལ་དགོན་ཚུལ་ཁྲིམས་དར་རྒྱས་གླིང༌།
དཀར་ལ་བཤད་སྒྲུབ་དར་རྒྱས་གླེང་། ས་ཐོབ་བཀྲ་ཤིས་ཆོས་འཕེལ་
གླིང་། རྗེ་བཙུན་སྒྲོལ་མའི་གནས་སྒོ་སྒྲོལ་ལུང་སྒྲོལ་མ་རང་བྱོན།
གོང་ས་སྐྱབས་མགོན་ཆུ་མིག ཅང་ཤེས་རྟ་ཡི་གནས་སྒོ། གནས་
རི་བྲག་དཀར་ཐེམ་ཆེན། མུ་རི་གངས་དཀར་ཕྱོགས་ལེ། རྐང་
ཚའི་ དགའ་ ལྡན་ ཆོས་ འཕེལ་ གླིང་ སྐྱེས་ རི་ ཨ་ སྐྱེས་ སྡེ་ དམར།
གནས་རི་ཨ་མྱེས་བ་ཡན། བྱང་གི་བྱེ་མ་ལ་བདུན། ཞབས་དྲུང་
དཀར་པོའི་སྐུ་སྒར། གཡོན་རི་སྨོན་ལམ་མཐོན་པོ་དང༌། གཞན་
ཡང་མཐའ་འཁོར་ཡན་ལག་བརྒྱད་ལྡན་གྱི་ཆུ་བོ་ཐམས་ཅད་དང་།
སྨན་ཆུ་ཆུ་ཚན་མང་པོ། སྨན་རིགས་སྣ་ཚོགས་དང་ལྗོན་ཤིང་དུ་མ།
རི་ཀླུང་གི་འདབ་ཆགས་དང་རི་དྭགས་ཀྱི་རིགས་མང་པོ། སྤང་དང༌
ནགས་ཚལ། རྟ་ནོར་ལུག་གསུམ་སོགས་བརྗོད་ཀྱིས་མི་ལང་པའི་ངོ་
མཚར་བཀོད་པ་འབུམ་གྱིས་རྒྱན་པའི་ཞིང་ཁམས་འདི་ལ་སྒོ་གསུམ་
གུས་པས་ཕྱག་དང་བསྐོར་བ། འདོད་ཡོན་ལྔ་ལྡན་གྱི་མཆོད་པ།
གནས་གཏེར་སོགས་ལེགས་པོ་མཛད་ན་མ་ཎི་དུང་ཕྱུར་བཅོ་བརྒྱད་ཀྱི་
ཕན་ཡོན་དང་། གནས་འདུས་གཡང་དཀར་ཆུ་ལུག་ལོ་འདིར་དགེ་
- 50 -



ཁྲི་ཤོར་རྒྱལ་མོའི་གནས་ཡིག་བཻཌཱུར་སྔོན་མོའི་མཛེས་རྒྱན།
བ་འབུམ་འགྱུར་གྱི་ ཕན་ ཡོན་ སོགས་ བསམ་ གྱིས་ མི་ ཁྱབ་ པ་ དང་།
སྐྱེ་བ་བདུན་ལ་ངན་འགྲོ་མེད་ཅིང་། འཕྲལ་ཕུགས་དངོས་གྲུབ་ཅི་
དགར་འཇོ་བ་སོགས་ཡོན་ཏན་དཔག་ཏུ་མེད་པ་དང་། གནས་ཤུག་
གི་སྒོ་མོ་དར་ལྕོགས་རི་བོ་བསང་ཁྲི་ཅན་གྱི་བླ་ཤིང་གནས་ཤུག་དངོས་
གྲུབ་རང་བྱུང་སོགས་སྔོན་ཆད་བོད་ཀྱི་བཙན་པོའི་སྐབས་སུ་བདག་
ཅག་གི་སློབ་དཔོན་ཆེན་མོ་པདྨ་འབྱུང་གནས་གང་ལྗོངས་སུ་ཕེབས་
ནས་བོད་ཡུལ་གྱི་གྲིབ་གནོད་སེལ་པའི་ཕྱིར་དུ་ཁོང་གིས་དབུ་སྐྲའི་
དངོས་གྲུབ་ས་གཞིའི་འཛིན་མ་ལ་གཏོར་བར་ངོ་མཚར་བཀྲ་ཤིས་ཞིང་
ལྟོས་བཟང་མེ་ཏོག་གི་ཆར་བ་དང་ཆབས་ཅིག་ཏུ་རང་འགྲུབ་ཀྱིས་ .
གནས་ཤུག་སྐད་ཅིག་ཉིད་དུ་བྱུང་ཞིང་། དེ་རུ་བསང་མཆོད་དང་
དར་ལྕོགས། རླུང་རྟ་སོགས་བསྐྱོད་ན་བསོད་ནམས་འཕེལ་ཞིང་
རླུང་རྟ་དར་པར་བཤད། གཞན་ཡང་སློབ་དཔོན་པདྨའི་ཕྱག་ཕྲེང་
གི་རབ་གནས་མཛད་པའི་ཆུ་མིག་བརྒྱ་རྩའི་གནས་སྒོ་སྟེ་དགུན་དྲོད་
དབྱར་བསིལ་གྱི་ཆུ་མིག་བྱུང་ཤིང༌། དེ་ཁ་ལ་རེག་ན་ལུས་ཀྱི་སྡིག་
སྒྲིབ་དག་པ་དང་། ནད་རིགས་བཞི་བརྒྱ་རྩ་བཞི་འཇོམས་ངེས་ཟེར།
མཚོ་སྔོན་ཁྲི་ཤོར་རྒྱལ་མོར་གྲགས་པའི་གནས་འདི་དང་འདིའི་ཁོར་
ཡུག་གི་སྣོད་བཅུད་ཕུན་སུམ་ཚོགས་པའི་ཡོན་ཏན་དང་གང་དེས་
མཐོང་ན་མིག་དབང་འཕྲོག་ཅིང་མཆོར་སྒེག་རླབས་ཀྱི་ཕྲེང་ཚོགས་
སྤེལ་མར་གཡོ་བའི་མཚོ་མོ་འདིའི་མཐའ་དབུས་ཀུན་དུ་སྨན་རིགས་
ལྗོན་ཤིང་ལ་སོགས་པའི་ནགས་ཚལ་སྟུག་པོ་དང༌། སྨན་ཆུ་སོགས་
ཆུ་བོ་ཆེ་ཆུང་བརྒྱ་ཕྲག་ལྷག་ཙམ་རང་བྱུང་གིས་འབབ་པའི་རི་ཀླུང་
– 51 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
མཆོག་གིས་མཐའ་སྐོར་བ་ལ། ཡབ་རྗེ་གྲགས་པ་རྒྱ་མཚོས།
འདྲེན་མཆོག་ཐུབ་པའི་བཀའ་ལུང་མེ་ཏོག་ཕྲེང༌། །
གང་ལ་གཏད་པ་ཆེན་པོ་བོད་ཀྱི་ཞིང་། །
གཡེར་མོ་ཐང་ཞེས་གྲགས་པའི་གསེར་ལྡན་གཞིར། །
གནམ་སྔོན་ཞུན་མར་འཁྱིལ་འདྲའི་ཡིད་བཞིན་མཚོ། །
ཞེས་བསྔགས་པ་ཇི་བཞིན་སྲིད་ཞིའི་དཔལ་འབྱོར་བྱེད་བའི་
ཕུང་བོ་གཅིག་ཏུ་བསྡུས་ཏེ། འཆི་མེད་ལུས་ཕྲ་སྟོང་གི་ལྡིང་ཁང་ལ།
ཚངས་ཆེན་ཡུལ་གྱི་བཟོ་བོ་མཆོག་གི་ ཐབས་ལས་བྱུང་བ་ལྟ་བུ་་་
གནས་མཆོག དགེ་བཅུའི་རྣམ་པ་འདུས་པའི་གླིང་ཕྲན་འདི་ལ་
མཚོ་ སྙིང་མ་ཧཱ་དེ་ཝ་ ཞེས་ མཚན་ གྱི་ བ་ དན་སྲིད་རྩེར་གཡོ་ཞིང་།
མཚེར་བ་རི་དང་། གློ་བ་རི། བྱེ་མ་རྔ་རྡུང་། འདྲེ་མོ་བྲག་་
དཀར། གླང་ཆེན་མཆེ་བ། མཚོ་གཉིད་ལོག ངོ་མཚར་ཆེ་བའི་
ཆབ་རོམ་མཆོད་རྟེན་སོགས་དང༌། འདིའི་ཕྱོགས་མཚམས་ཀུན་ཏུ་
མུ་ཏིག་བསྟར་ལ་བརྒྱུས་འདྲའི་ངང་བའི་ཁྱུ་རྣམས་ཀྱང་གཤོག་ཟུང་
གིས་དར་ཚོན་མཁའ་རུ་བསྒྲེངས་པ་ལྟ་བུའི་ཉམས་འགྱུར་མངོན་ཞིང་།
གུར་གུམ་བཟང་བོའི་མདངས་ལྡན་གྱི་ངུར་བ་དག་གིས་གངས་ལྗོངས་
ཡུལ་ཀྱི་སྐལ་ལྡན་ཐར་འདོད་རྣམས་ལ་དབེན་པའི་གནས་འདིར་མྱུར་
དུ་སྤྱོད་ཅིག་ཅེས་དགེ་བར་བསྐུལ་པའི་མགྲིན་སྒྲ་དུས་ཀུན་སྒྲོགས་པར་
ཁྱད་ཆོས་དུ་མས་ཡིད་ལ་དགའ་པ་སྐྱེད་པ་དང་མིག་ལ་ལྟད་མོ་འབྱིན་
པའི་མཚོ་མོ་འདི་ཉིད་ཀྱི་མཛེས་རྒྱན་ལྟ་བུའི་གནས་ཆེན་ཁྱད་པར་
ཅན་འགའ་ཆེད་དུ་དམིགས་ནས་ངོ་སྤྲོད་ཅུང་ཙམ་བྱེད་པ་སྟེ།
- 52 -



ཁྲི་ཤོར་རྒྱལ་མོའི་གནས་ཡིག་བིཌཱུར་སྔོན་མོའི་མཛེས་རྒྱན།
དང་པོ། མཚོ་སྙིང་མ་ཧཱ་དེ་ཝའི་སྐོར།
དེ་ཡང་མཚོ་སྙིང་མ་ཧཱ་དེ་ཝ་ཡི། །གནས་སྒོ་ལྷ་ཁང་རྒྱབ་ཀྱི་ཕུག་
པ་ ནི། ། གནས་ བརྟན་ བཅུ་ དྲུག་ གདན་ ས་ རང་ གྲུབ་ ཡིན། །
མདུན་གྱི་ཕ་བོང་དཀར་པོའི་གཡས་ཟུར་ན། །སེང་ཆེན་དང་ལའི་
ཞབས་རྗེས་རང་བྱོན་ཡོད། ། ཕ་བོང་ནག་ཁྲ་གྲུ་བཞིའི་སྟེང་དབུས་
སུ། །འདོད་འཇོ་བ་ཡི་ཞབས་རྗེས་མངོན་པར་གསལ། །བྲག་སྣ་ནག་
པོ་ཡོད་སའི་གཡས་ཟུར་ན། ། ཕ་བོང་ནག་པོ་མདུན་ཅོག་བཞག་་་་
འདྲའི་སྟེང་། །རྐྱང་རྒོད་རྟ་རྗེས་མ་ཎི་རང་བྱོན་ཡོད། །གཡས་ཕྱོགས་
གཟུར་ནས་མར་ལ་བལྟས་ཙ་ན། ། དམྱལ་བའི་ཟངས་དམར་རང་
བྱོན་དེ་ན་ཡོད། །གནས་རྡོ་གང་ཡིན་ནང་ལ་འཕེན་མི་རུང་། །བྲག་
སྔོན་སྐེ་རགས་བཅིངས་འདྲའི་གཡས་ཟུར་ན། །རྡོ་རྗེ་ཕུག་ལམ་རང་
བྱོན་དེ་རུ་མཆིས། །བྲག་རི་ཁྲ་ཁྲ་གླེག་བམ་བརྩེགས་འདྲའི་འོག །
མ་ཅིག་ལབ་སྒྲོན་སྒྲུབ་ཕུག་གཏེར་ཁུག་ཡོད། །བྲག་རི་སྔོ་ཁྲ་སྣ་འདྲའི་
གཡས་ཟུར་ན། ། ཕ་བོང་ནོར་བུ་འདྲ་བའི་རྒྱབ་བར་དུ། །ཕ་ལ་དྲིན་
ལན་འཇལ་ས་དེ་རུ་མཆིས། །བྲག་སྣ་དེ་ཡི་འོག་ཏུ་ཕྲེང་རྒྱུན་ཡོད། །
དེ་ལ་བརྒྱུན་ན་ཕྲེང་འཛིན་རྒྱུན་མི་འཆད། །བྲག་སྐྱའི་སྟེང་ན་རྡོ་སྐུ་
སྟོན་པ་དང་། །དེ་ཡི་གཡོན་འོག་རྡོ་གོར་ཆུང་བུའི་འོག ། ཚེ་ཆུ་
བདུད་རྩི་རང་འབབ་དེ་རུ་ཡོད། ། གྲུ་བཞི་རྡོ་སྟེང་ཨ་ཡིག་རང་བྱོན་
ཡོད། །དེ་ཡི་གཡས་སུ་མཐོ་རིས་ཐར་ལམ་ཡོད། །དེ་རུ་ཐར་ན་ཚད་
མེད་ལྔ་བསགས་ཀྱང༌། ། མི་ཁོམ་ལ་ སོགས་ ངན་སོང་ སྒྲ་མི་གྲགས།
མཆོད་རྟེན་བྲིས་ སར་ སྟོན་པའི་སྒྲུབ་ཕུག་ཡིན། ། བྲག་སྣ་མི་ཞིག་
- 53 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
བཙོག་འདྲའི་ལུང་བའི་གཡོན། །དྲིན་ཅན་ཨ་མར་དྲིན་ལན་འཇལ་
ས་དང༌། །འོག་ཏུ་ཕ་བོང་བྲག་ལ་བརྡབས་འདྲ་ནི། །གཤིན་རྗེ་རྒྱ་མ་
ཚད་ས་དེ་ཡིན་ནོ། །བྲག་ཕུག་ཁ་ནུབ་འཁོར་ནས་བལྟས་འདྲ་ནི། །
ཤ་ཟ་མཁའ་གྲོ་འབུམ་གྱི་ཚོགས་ཁང་ཡིན། །གསེར་ཉ་རྟགས་བརྒྱད་
རྟེན་སོགས་ལེན་ས་ཡོད། ། ཕ་བོང་ནག་ཁྲ་སེངྒེ་ཉལ་འདྲའི་སྟེང་། །
སེངྒེ་དཀར་མོ་འགྱིངས་འདྲའི་གཡས་ཕྱོགས་ན། །གཤིན་རྗེ་སྐམ་པ་
རང་བྱོན་འཛུལ་ས་ཡོད། །ཕ་བོང་དེ་ཡི་ཕུག་སྒོ་གཅོད་པ་ནི། །སྨྱོན་
པདྨའི་རྫུ་འཕྲུལ་རྟེན་ཕུག་ཡིན། ། བྲག་སྣ་འགྲོ་ལམ་བཀག་འདྲའི་
གཡོན་ཕྱོགས་ན། །གསེར་གྱི་ཉ་མོ་རང་བྱོན་དེ་ན་ཡོད། །རྐེད་ཀྱི་
འཕྲེད་ལམ་མདུན་གྱི་རྟགས་ཡོད་སར། ། སློབ་དཔོན་པདྨའི་ཞབས་
རྗེས་རང་བྱོན་དང༌། ། ཕུར་བུའི་གདབ་པའི་ ཕ་བོང་གས་གཉིས་་་་
ཡོད། ། ཕ་བོང་སྔོ་སྐྱ་ཆེ་ཙམ་ཡོད་པ་དེ། ། ལྷོ་ཕྱོགས་དུར་ཁྲོད་རང་
བྱོན་དེ་རུ་ཡོད། །གཡས་སུ་ཀླད་རུས་རྡུང་སར་རྡོ་ལེབ་ཡོད། །མདུན་
དུ་བྱ་འགྱེད་བྱེད་ཕུག་རང་བྱོན་ཡོད། ། ཕ་བོང་སྟེང་དུ་ཉལ་ནས་་
དབུས་ལྟོས་དང་། །ཕ་བོང་སྔོ་ཆེན་སྟེང་དུ་དུར་བྱ་གསལ། །རོ་ཐག་
གྲི་ཐོད་དེ་ཡི་རྒྱབ་ན་ཡོད། ། ཕ་བོང་སེར་སྐྱ་དགུང་ལ་རེག་འདྲའི་
སྟེང་། །སྲིན་པོའི་ཁ་གནོན་མཆོད་རྟེན་རང་བྱོན་ཡོད། །བྲག་འོག་ས་
དམར་ཙམ་ཞིག་ཡོད་པ་ནི། ། གནས་ས་ཁྱད་པར་བ་ཞིག་ལེན་ས་་
རེད། ། ཕ་བོང་དམར་ཆེན་མང་སར་ཡར་ལྟོས་དང༌། ། ཕུར་བུ་་་་
བདབས་འདྲ་རྐྱང་རྒོད་བཏགས་ས་ཡིན། ། ཕ་བོང་ལོག་འདྲའི་རྫ་
མའི་དབྱིབས་ ཅན་ནས། ། མ་ཐོན་ཙམ་ན་སེང་ཆེན་བཞུགས་ཁྲི་
54
-



ཁྲི་ཤོར་རྒྱལ་མོའི་གནས་ཡིག་བཻཌཱུར་སྔོན་མོའི་མཛེས་རྒྱན།
ཡོད། །བྲག་སྣ་རྒྱན་ཆ་བཏགས་འདྲའི་གཡས་ངོས་སུ། །སྐལ་ལྡན་རྒྱ་
མཚོའི་སྒྲུབ་ཕུག་རང་བྱོན་ཡོད། །བྲག་སྣ་ཙྪ་འབུམ་ཡོད་པའི་སྣ་འོག་
ཏུ། །བདེ་བ་ཅན་དུའགྲོ་ས་འདྲེན་ཕུག་ཡོད། །བྲག་རི་ངང་སྐྱ་ཟུར་
ལ་ལོག་འདྲའི་འོག །ཤྲཱི༔ གཡའ་མ་ཐར་ལ་འཛུལ་ས་རང་བྱོན་
ཡོད། །ཕ་བོང་དམར་སྐྱ་གས་གཉིས་སོང་འདྲ་འདི། །ཞལ་ལུ་དཀར་
པོས་རལ་གྲི་བཏབས་པའོ། །རྡོ་ལེབ་འོད་ཅན་མར་ལ་འཁོར་བ་ནི། །
གཤིན་རྗེ་མེ་ལོང་དགེ་སྡིག་འབྱེད་ས་ཡིན། ། གླང་ཆེན་སྣ་ཞགས་་་་
བརྒྱངས་འདྲའི་གཡས་ཟུར་ན། ། ཕ་བོང་ཟངས་དམར་ཐབ་ལ་་་་་་
བཞགས་འདྲའི་སྟེང༌། ། སློབ་དཔོན་པདྨའི་ལྷུང་བཟེད་རང་བྱོན་་་་
ཡོད། ། ཕ་བོང་སྒོམ་ཐག་དམར་པོ་བཅིངས་འདྲ་ལ། །གྲིབ་སེལ་ཆུ་
དང་ཁྲུས་གཞོངས་རང་གྲུབ་དང་། །དུང་དཀར་རང་བྱོན་དེ་ཡི་སྟེང་
ན་ཡོད། ། བྲག་རི་དམར་པོ་དེ་ཡི་གཡོན་ཕྱོགས་ན། ། སིནྡྷི་ར་ཡི་ས་
སྔགས་རང་གྲུབ་ཡོད། །བྲག་རི་སྐྱ་བྱང་ནོར་བུ་སྤུངས་འདྲའི་སྟེང་། །
རྒན་པོ་གཞོན་ནུར་གྱུར་བའི་བདུད་རྩི་ཡོད། །མཁའ་སྤྱོད་མ་ཡི་སྐུ་
གཟུགས་དེ་རུ་མཐོང༌། །བྲག་སྣ་དམར་ཙམ་ཡོད་སའི་གཡོན་ཕྱོགས་
ན། །ནམ་མཁའི་སྙིང་བོའི་སྒྲུབ་ཕུག་རང་བྱོན་དང་། །མདུན་དུ་ནམ་
མཁའི་སྙིང་བོའི་ཞབས་རྗེས་གསལ། ། ཕ་བོང་སྟེང་དུ་ཡེ་ཤེས་མཚོ་
རྒྱལ་མའི། །ཚེ་བུམ་ཡོད་པར་རང་བྱོན་མཇལ་ན་གསལ། །བྲག་སྣ་དེ་
ཡི་སྟེང་འོག་ཕྱོགས་མཚམས་ན། །གསེར་དངུལ་གཡུ་སོགས་གཏེར་ཁ་
དེ་རུ་ཡོད། ། སྒྲོལ་མའི་བཞུགས་གནས་ཞབས་རྗེས་ལ་སོགས་ཡོད། །
བྱང་ཕྱོགས་བོན་པོའི་སྒྲིབ་ཕུག་མང་བ་ནི། ། བོན་པོ་ཐམས་ཅད་
-- 55 --



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
པདྨའི་རྫུ་འཕྲུལ་གྱིས། ། རང་དབང་མེད་པར་ཆོས་ལ་རབ་བཀོད་
ནས། །རྒྱལ་བའི་བཀའ་སྲུང་སྒྲུབ་གནས་དེ་དག་ཡིན། །དེ་རུ་མ་ཧཱ་
རི་ཡི་ཤིང་སྐྱེས་ཡོད། །སིདྡྷི་རྒྱ་མཚོ་ཆེན་མོའི་གཏིང་རིམ་ན། ། སློབ་
དཔོན་ཆེན་པོས་ཕྱག་རྗེས་མཚོ་ལ་བཞག །བྲག་རི་དཀར་པོ་གླེགས་
བམ་བརྩེགས་འདྲའི་འོག ། འཇམ་དབྱངས་དཀར་པོའི་སྒྲུབ་ཕུག་
རང་གྲུབ་ཡོད། ། སྒྲུབ་ཕུག་ནང་དུ་འཇམ་དབྱངས་གཟུགས་སྐུ་་་་
ཡོད། །བྲག་སྣ་དཀར་དམར་འདུས་འདྲའི་སྣ་འོག་ན། །ཕ་བོང་སྟེང་
དུ་གཏེར་ཁུག་རང་གྲུབ་ཡོད། ། རྡོ་སྤུངས་མཚོ་ལ་ཐུག་ཙམ་གཡས་
ཕྱོགས་སུ། ། ཕ་བོང་གྲུ་བཞིའི་རྒྱབ་ན་གསེར་ཕྱེ་ཡོད། ། ཆོས་འབྱུང་
འདྲ་བའི་སྣ་ནས་ཚུར་ཡོང་ཚེ། ། ཞབས་དཀར་བ་ཡི་སྒྲུབ་ཕུག་རང་
གྲུབ་གསལ། །གནས་སྐོར་མ་ཐོན་ཙམ་གྱི་ཕ་བོང་སྟེང༌། །གྲུབ་ཆེན་
ན་རོ་བ་ཡི་སྒོམ་ཐག་ཡོད། །བར་སྐོར་ཕར་སྣེའི་ལམ་ཐོག་ཡར་བལྟས་
ན། །འཁོར་བའི་འདམ་ལས་ནམ་ཞིག་ཐར་བར་སྐྱོ། །དེ་ལས་ཉེ་བར་
སོང་ཙམ་ལམ་ཐོག་ན། །ཕ་བོང་བཙོག་འདུག་ཁྱི་ཞིག་བཏགས་འདྲ་
ནི། ། སྒོ་ཁྱི་ནམ་འཆོར་རེ་བལྟས་བསྒུག་པའི་རྟགས། །བར་སྐོར་རྒྱབ་
ཀྱི་འཁོར་བའི་འཁྱོག་ལམ་ན། ། རྡོ་སྤུངས་གོང་མ་དཀར་པོ་ཡོད་པ་
དེ། །ཨ་རིག་རྒད་པོས་རྒྱང་ཕྱག་འཚལ་ས་ཡིན། །བྲག་རི་སྔོ་ཁྲ་སྤྲིན་
ཕུང་འཁྲིགས་འདྲའི་མདུན། ། སྲིན་པོ་དམ་ལ་བཏགས་པའི་མི་ཞིག་
འདུག ། བྲག་གི་སྟེང་དུ་ཕུར་རྗེས་གཉིས་གས་འདུག ། དེ་དག་
རྟེན་གནས་འགངས་ཅན་བསམ་མི་ཁྱབ། ། སྐལ་ལྡན་ལས་འཕྲོ་ཅན་
རྣམས་འཇལ་བར་སྨོན། །ཞེས་པ་དེ་ཙམ་མོ། ། །
56 ཁ་



ཁྲི་ཤོར་རྒྱལ་མོའི་གནས་ཡིག་བིཌཱུར་སྔོན་མོའི་མཛེས་རྒྱན།
གཉིས་བ། མགོན་པོ་གདོང་གི་སྐོར།
གནས་ཆེན་ ཤར་ལྷོ་བསིལ་བ་ཚལ་གྱི་དུར་ཁྲོད་གཉིས་པར་་་་
གྲགས་པའི་གདོང་འདི་ལ《མདོ་སྨད་ཆོས་འབྱུང》ལས། མགོན་པོ་
གདོང་དུ་གྲགས་པའི་བྲག་ཁུང་དང་ཁྲོ་བོའི་རྣམ་པ་བསྐང་རྫས་འདྲ་
བའི་རང་བྱུང་དུ་མ་ཡོད་པའི་གནས་ཞེས་བསྔགས།ཁྱད་པར་དུ་མཉམ་
མེད་བུ་རམ་ཤིང་བའི་ལུང་རྟོགས་ཀྱི་བསྟན་པ་རིན་པོ་ཆེ་ཞིང་ནས་
ཞིང་དུ་འཕོ་བའི་དུས་སུ་བབས་ཏེ། གངས་ལྗོངས་འགྲོ་བའི་མགོན་
པོ་མཁན་སློབ་ཆོས་གསུམ་གྱི་སྐུ་རིང་ལ། གནས་འདིར་བྱིན་གྱིས་
བརླབས་པ་དང་། ཁྲི་ཤོར་མཚོ་ལ་སློབ་དཔོན་པདྨས་ཕྱག་རྗེས་་
བཞག་ཡོད་ཅིང་། འཕགས་མཆོག་ཐུགས་རྗེ་ཆེན་པོ་མི་ཡི་རྣམ་རོལ་
གངས་ཅན་འགྲོ་མིའི་སྤྱི་དཔལ་དུ་ཤར་བ་ཆོས་རྒྱལ་སྲོང་བཙན་སྒམ་
པོས་གནས་འདི་རུ་ལས་བཞིའི་འཕྲིན་ལས་བསྒྲུབས་པར་གྲགས་ཤིང་།
གཞན་ཡང་གནས་འདི་དང་ཤར་ལྷོ་བསིལ་བ་ཚལ་གྱི་དུར་ཁྲོད་གཉིས་
ཀྱི་རྣམ་པ་ཐ་མི་དད་པར་མཚུངས་པ་ན་མགོན་པོ་གདོང་དུ་གྲགས་པ་
དང་། སིནྡྷི་ར་དཀར་དམར་དང་ཅུ་གང་སོགས་བསྐང་རྫས་དུ་མས་
མངོན་པར་སྦགས་པའི་མཆོད་པའི་རྫིང་བུ་དེ་ལ་སློབ་དཔོན་པདྨས་
ཞལ་ནས། དབུས་ན་འདག་བྱེད་སྐྱིད་བུང་མཚོ་ཡོད་པར། །ཞེས་
གསུངས་པ་ལྟར་རྫིང་བུ་དེ་ལས་ཁྲུས་བྱེད་པའམ་ཡང་ན་འཐུང་བ་
ཙམ་གྱིས་གང་དེའི་ངེས་མེད་ནད་རིགས་སྣ་ཚོགས་ཞི་ཞིང་བར་ཆད་
དང་སྡིག་སྒྲིབ་ལ་སོགས་འདག་པར་གསུངས། སློབ་དཔོན་པདྨ་འབྱུང་
གནས་སྐུ་དངོས་སུ་དཔལ་ནག་པོ་ཆེན་པོའི་གནས་འདིར་ཕེབས་ནས་
- 57 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
བླ་གཏེར་དང་ཆོས་གཏེར་མང་དུ་སྦས་ཤིང་། དམ་སྲི་སྤུན་དགུའི་
ནང་ཚན་གཅིག་གདོང་འདིའི་ཟུར་འོག་ཏུ་མནན་གཏད་བྱས་པར་
གྲགས། དེ་ནས་གནས་འདི་ལ་བསྟན་པ་ཕྱི་དར་སྐབས་སུ་མ་ཅིག་ལབ་
ཀྱི་སྒྲོན་མེ། ས་པཎ་ཀུན་དགའ་རྒྱལ་མཚན། ཕུར་སྒོམ་ཆོས་ཀྱི་རྡོ་རྗེ།
གྲུབ་ཆེན་གླིང་དཀར་བ་སོགས་ཀྱང་ཕེབས་མྱོང་བ་དང་། གཞན་
ཡང་རྗེ་སྐལ་ལྡན་རྒྱ་མཚོ་དང་འགྲོ་མགོན་གསེར་ཁང་བ། སྨྱུང་
གནས་པ་བསྟན་འཛིན་ཉི་མ་དང་ཞབས་དཀར་ཚོགས་དྲུག་རང་གྲོལ་
སོགས་གནས་འདིར་ཕེབས་ནས་གྲུབ་པ་ཉམས་སུ་ཤར་བ་ནི་སོ་སོའི་
རྣམ་མགུར་དུ་གསལ་ལོ། གོང་ས་འགྲོ་བའི་མགོན་པོ་རྒྱལ་དབང་
རིན་པོ་ཆེའི་སྐུ་རིང་བདུན་དང་། འོད་དཔག་མེད་མགོན་མི་ཡི་
གར་མཛད་པཎ་ཆེན་སྣང་བ་མཐའ་ཡས་ཀྱི་སྐུ་རིང་གསུམ་བཅས་
གནས་འདི་དག་ ཏུ་ ཕེབས་ཏེ་བསྟན་འགྲོ་ལ་སྨན་པའི་མཛད་རྗེས་
དཔག་མེད་མཛད་ཚུལ་འང་སོ་སོའི་རྣམ་ཐར་དུ་བཞུགས། འཇམ་
དབྱངས་བཞད་པ་སྐུ་ཕྲེང་སྔ་ཕྱི་སོགས་གནས་འདིར་ཕེབས་ནས་བྲག་
དཀར་ལབ་ཙེ་བསྟད་ཅིང་གང་ལ་གང་འཚམ་གྱིས་འགྲོ་དོན་རླབས་པོ་
ཆེ་བསྒྲུབས་ཤིང༌། ཁ་རགས་སྒོམ་ཆེན་དང་ཨ་རིག་དགེ་བཤེས།
ལ་མོ་ཞབས་དྲུང་དཀར་བོ། ཞྭ་དམར་བཎྜིཏ་ཚང་། ཨ་རོལ་རྡོ་རྗེ་
འཆང་བློ་བཟང་ལུང་རྟོགས་བསྟན་པའི་རྒྱལ་མཚན། ཐར་ཤུལ་
དགེ་འདུན་ཆོས་སྐྱོང་རྒྱ་མཚོ་སོགས་རྒྱལ་བ་གཉིས་པའི་རང་ལུགས་
འཛིན་སྐྱོང་སྤེལ་བ་ལ་ཐུགས་བཞེད་མི་དམན་པའི་སྐྱེས་ཆེན་དམ་པ་
དག་གིས་གནས་འདིར་བཀྲ་ཤིས་ཞབས་ཟུང་གི་རི་མོ་རྣམ་པར་བཀོད་
- 58 -



ཁྲི་ཤོར་རྒྱལ་མོའི་གནས་ཡིག་བཻཌཱུར་སྔོན་མོའི་མཛེས་རྒྱན།
པ་དང་། ལུང་བསྟན་དང་འགྲོ་དོན་མཛད་རྗེས་བླ་མེད་སྩལ་ལོ། །
གསུམ་པ། བྲག་ཆོས་བརྩིགས་ཀྱི་སྐོར།
བྲག་ཆོས་བརྩིགས་ཞེས་པ་འདི་ནི། དེ་སྔ་མོར༧ས་པཎ་ཀུན་
དགའ་རྒྱལ་མཚན་མཆོག་ཧོར་གོ་ཏན་རྒྱལ་པོས་གདན་ཞུས་ལྟར་ཧོར་
ཡུལ་ལ་ཕེབས་སྐབས་ས་སྐྱའི་རྟེན་ཁྲོད་དུ་སྒྲ་བསྒྱུར་མར་བའི་རུས་
རྒྱན་དང༌། ནཱ་རོ་ཆེན་པོའི་སྐུ་གདུང་བཅས་འཛམ་གླིང་ན་ཧ་ཅང་
བཀོན་པའི་འཕགས་ནོར་མི་ཉུང་བ་སོགས་སྤྱན་དྲངས་ཏེ། ཧོར་
ཡུལ་དུ་ཕེབས་ལམ་ནས་མུ་རི་གངས་དཀར་གྱི་རི་འདབས་སུ་གསོལ་
ཐབ་འཛིན་སྐབས་དེར་ཆར་ཆེན་ཞིག་གིས་ཡོད་ཚད་བསྒྲིབས་ཏེ་ཅུང་
ཙམ་འགོར་བ་ན་ཆར་བ་དུམ་བུར་གྱེས་ནས་ལྷོ་བྱང་གཉིས་སུ་མཆེད། །
དེ་དུས་ཧོར་བློན་དམག་རྣམས་ཀྱིས་བལྟས་ཚེ་ཁལ་དྲེལ་ཅི་ཡང་མ་
མཐོང་བས་ཁོ་ཚོས་ཕྱོགས་གཉིས་ཀྱི་ཆར་རྗེས་བསྙེགས་ཏེ་བཙལ་བར་
བྱིན་པ་ན་ད་ལྟའི་ཐེབ་རྒྱའི་ས་ཁུལ་དུ་པོ་ཏི་མང་པོ་ལུས་ཡོད་ཅིང་།
མི་རྣམས་དེར་སོང་ནས་ཁྱེར་བར་བརྩོན་པ་ལ་པོ་ཏི་རྣམས་བྲག་རྡོའི་
པོ་ཏིའི་རྣམ་པར་གྱུར་ནས་སྒུལ་མ་ནུས་པར་ཧོར་ཡུལ་དུ་འདྲེན་མ་
ཐུབ་པར་ལུས། དུས་ད་ལྟའི་བར་ལ་གནས་དེར་བྲག་ཆོས་བརྩིགས་
ཞེས་ཟེར་རོ། ། །
བཞི་བ། ལྷ་མོ་དྲེལ་ཀྱི་སྐོར།
ལྷ་མོ་དྲེལ་ཞེས་གྲགས་པའི་གནས་འདི་ནི། གོང་དུ་བཤད་
པའི་ཧོར་བློན་དམག་རྣམས་ཀྱིས་བྲག་ཆོས་བརྩིགས་དང་ཉེ་བའི་ལྷོ་
ཕྱོགས་སུ་དྲེལ་རྣམས་འཚོལ་དུ་བྱིན་པ་ན། ད་ལྟའི་མགོན་པོ་གདོང་
- 59 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
གི་གཡས་ཟུར། མཚོ་ལས་ཐོན་པའི་གསེར་གྱི་ཉ་མོ་ཡར་འགྲོ་ལྟ་
བུའི་སྣ་འོག གཡུ་འབྲུག་སྔོན་མོ་མར་བགྲོད་ལྟ་བུའི་གདོང་ཟུར།
ཟུར་གསུམ་ཐབ་རྡོ་བཙུགས་པ་ལྟ་བུའི་དཀྱིལ་ཚད། ན་བ་མེ་ལོང་
ལྟ་བུའི་དབུས་སུ་དྲེལ་གཅིག་རྙེད་དེ་ཁྲིད་རྩིས་བྱས་པ་ན། གར་
འོང་འདིར་འོང་མེད་པར་བུད་མེད་ཞིག་འོང་ནས། ང་ནི་དཔལ་གྱི་
ལྷ་མོ་ཡིན། འདི་ནི་ང་ཡི་བཞོན་པའོ། ཞེས་ཟེར་ནས་མི་དྲེལ་
གཉིས་ཀ་བྲག་ལ་དབྱེར་མེད་དུ་ཐིམ་པ་ནི་ད་ལྟའི་ལྷ་མོ་དྲེལ་ཞེས་
གྲགས་པའི་གནས་འདི་ལགས་སོ། ། མཚོ་སྔོན་པོ་ལ་ཕྱི་ནང་གསང་
གསུམ་གྱི་སྐོར་ལམ་ཡོད་ཅིང་། ལྷ་མོ་དྲེལ་ལ་མ་སྐོར་ཚེ་གྱོན་པ་གྲུབ་
ཀྱང་གོང་བ་མེད་པའི་དཔེ་རུ་བཤད་པས་ཕྱག་མཆོད་བྱེད་སའི་གནས་
གལ་ཆེན་དུ་གྱུར་ཡོད། གནས་འདི་ལ་ཁྱད་ཆོས་དུ་མ་སྣང་བ་ནི་ལྷ་
མོའི་ཅིབ་དྲེལ་གྱི་ཁ་དོག་དང་། སྒ་སྲབ་བཅས་ཀྱི་རང་མདོག་་་་
གསལ་བོ་མངོན་པ་དང༌། གཞན་ཡང་ཞབས་ཕྱག་གི་རྗེས་དང་སྤྱན་
གཟིགས་དམ་རྫས་སོགས་དངོས་སུ་གྲུབ་པ་ལྟ་བུའི་རང་བྱོན་ཡོད་ལ།
གཡས་གཡོན་དུ་གདོང་ཅན་གཉིས་ལ་སོགས་པའི་འཁོར་ཚོགས་ཀྱི་
རང་བཞིན་དུ་ཆུ་མིག་དང་སྤུས་ཚད་འགན་སྲུང་གི་མཚན་མ་མཚོན་
པ་མ་ཟད་ཡར་ངོའི་ཚེས་བཟང་དག་ལ་སྐལ་ལྡན་རྣམས་ཀྱི་རྣ་བའི་
དཔྱིད་དཔལ་དུ་འཇོ་བ་ནི་སྙན་འཇེབས་དོན་ལྡན་གྱི་དབྱངས་རྟ་སྣ་
ཚོགས་རང་བྱུང་དུ་གྲགས་ཤིང་། མདུན་ཟུར་དུ་འབབ་པའི་ཆུ་ངོས་
སུ་སློབ་དཔོན་པདྨའི་ཕྱག་རྗེས་སོགས་བཙོ་མའི་གསེར་མདངས་སུ་
སྣང་ ལ། གཡས་ གཡོན་ གྱི་ རྡོ་ ངོས་ སུ་ དྲེལ་ རྗེས་ སོགས་ དང་།
– 60 -



ཁྲི་ཤོར་རྒྱལ་མོའི་གནས་ཡིག་བིཌཱུར་སྔོན་མོའི་མཛེས་རྒྱན།
གཡས་རིའི་ངོས་ན་ངུར་སྨིག་ལི་ཁྲིའི་རང་མདངས་ཀྱི་རྗེ་ཡབ་སྲས་
གསུམ་བྲག་རི་ལས་གྲུབ་པའི་རང་བྱོན་སོགས་རང་བྱུང་ཁམས་འདིའི་
མཛེས་རྒྱན་དང་དད་ལྡན་ཡུལ་མིའི་རྟེན་སྐལ་དུ་བཞུགས་སོ། །
ལྔ་བ། གནས་སྒོ་དུ་མའི་སྐོར།
དཀར་ཕྱོགས་ཀླུ་ཡི་གནས་སྒོ། །
ཀླུ་བློན་བྱང་ཆུབ་སེམས་དཔའ། །
ཞེས་བྱ་བ་ནི༧ཀུན་གཟིགས་པཎ་ཆེན་སྐུ་ཕྲེང་བཅུ་བའི་བཀའ་
ལུང་ཟབ་མོས་ཟིན་པའི་ཀླུ་བློན་བྱང་ཆུབ་སེམས་དཔའི་གནས་དང་
ཀླུའི་གནས་སྒོ་ཡིན་ལ། སྔོན་ཆད་རྒྱལ་རབས་མང་པོའི་རིང་ལ་མཚོ་
བསྟོད་སའི་གནས་ཀྱང་ཡིན་པས། ད་ལྟ་མཚོ་མགོའི་རྒྱ་ཡས་སྡེ་བའི་
ས་ཐོག་ཏུ་ཡོད། །
གནག་མོ་ནོར་གྱི་གནས་སྒོ། །
རྨོག་རུའི་ཀླུ་ཡི་དཔལ་མཁར། །
ཞེས་བྱ་བའང་ད་ལྟ་རྨོག་རུ་སྡེ་བར་བྱང་ཆུབ་མཆོད་རྟེན་དང་
ཀླུའི་དཔལ་མཁར་ཡོད་པའི་གནས་དེ་ཡིན་ཞིང་། གནའ་སྔ་མོ་ནས་
བཟུང་སྟེ་ནོར་གཟུགས་མི་སྣང་པར་ནོར་གྱི་ངུར་སྒྲ་ཐོས་ཐུབ་པའི་
གཏམ་རྒྱུད་གྲགས་པས། དེ་ལ་གནག་མོ་ནོར་གྱི་གནས་སྒོ་ཟེར།།
ཆུ་མིག་བརྒྱ་རྩའི་གནས་སྒོ། །
རང་བྱུང་ཆུ་མགོ་བརྒྱ་ཕྲག །
ཞེས་པ་འདི་ད་ལྟ་གཡོན་རུ་སྡེ་བའི་ས་ཐོག་གི་བྲག་དཀར་རི་
འདབས་སུ་ཡོད་ཅིང་། དེར་རང་བྱུང་ཆུ་མགོ་བརྒྱ་ཕྲག་ལྷག་ཙམ་
- 61 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
འདུག་པས། གནའ་ནས་ད་ལྟའི་བར་དུ་བླ་སེར་དམ་པ་རྣམས་ཀྱིས་
སྒྲུབ་པ་ཆུ་མིག་བརྒྱ་རྩེར་བཞུགས་སའི་གནས་མཆོག་ཏུ་གྱུར་ཡོད་ལ།
གནས་དེ་དང་ཉེ་བའི་མཚོ་ཁར་རྒྱལ་རབས་གོང་མ་དུ་མས་མཚོ་་་
བསྟོད་མཛད་སའི་གནས་ཀྱང་ཡིན། །
རིན་ཆེན་ནོར་བུའི་གནས་སྒོ། །
མཚོ་ཆུང་ཡིད་བཞིན་ནོར་བུ། ། །
ཞེས་ད་ལྟ་རྐང་ཚའི་ས་ཐོག་ཏུ་ཡོད་པའི་མཚོ་ཆུང་ཡིད་བཞིན་
ནོར་བུ་དེར་རིན་ཆེན་ནོར་བུ་མང་པོ་འབྱུང་པའི་གནས་སྒོ་ཡིན་པས།
གཏེར་རྫས་ཅི་རིགས་ཕུལ་ན་བང་མཛོད་ནོར་གྱིས་བཀང་པར་གྲགས་
ཅང་ཤེས་རྟ་ཡི་གནས་སྒོ། །
རྐང་ཚའི་རྟ་ཕྱུག་ལབ་ཙེ། །
ཞེས་བྱ་བ་འདི་ཡང་རྐང་ཚའི་ས་ཐོག་ཏུ་ཡོད་ཅིང་། ཡར་
སྔོན་དམ་པ་ཞིག་གིས་ལབ་ཙེ་འདི་བསྟད་ནས། ལ་ལོ་སྟོང་ཕྲག་ཏུ་
འཕེལ་པའི་རྣམ་ཐར་འདུག་པས། གནས་འདིར་རྟ་ཕྱུག་ལབ་ཙེ་
འམ་ཅང་ཤེས་རྟ་ཡི་གནས་སྒོ་ཟེར། །
ཏཱ་ལའི་ཆུ་མགོ་རང་བྱོན། །
རྒྱལ་དབང་ལྔ་བའི་གསོལ་ཆུ། །
ཞེས་པའི་གནས་འདི་ད་ལྟའི་ས་ཐོབ་དགོན་པའི་ཐག་ཉེར་ཡོད་
ཅིང་། ཡར་སྔོན༧གོང་ས་སྐྱབས་མགོན་རྒྱལ་དབང་ལྔ་བའི་གསོལ་
ཆུ་རང་བྱོན་དུ་གྲགས་པས། སེམས་ཅན་ཐམས་ཅད་ཀྱིས་ཁ་ལ་རེག་
- 62 -



ཁྲི་ཤོར་རྒྱལ་མོའི་གནས་ཡིག་བཻཌཱུར་སྔོན་མོའི་མཛེས་རྒྱན།
ན་སྡིག་སྒྲིབ་དག་ཅིང་ངེས་མེད་ནད་རིགས་སྣ་ཚོགས་ཞི་བར་གྲགས།
རྗེ་བཙུན་སྒྲོལ་མའི་གནས་སྒོ། །
སྒྲོལ་ལུང་སྒྲོལ་མ་རང་བྱོན། །
ཞེས་པའང་ས་ཐོབ་དགོན་པའི་ཐག་ཉེར་ཡོད་ལ། ངག་རྒྱུན་
དུ་གནས་གཡུ་ལོ་བཀོད་པའི་ཞིང་ཁམས་སུ་གྲགས་ཤིང༌། དེར་སྒྲོལ་
མ་ཉེར་གཅིག་རང་བྱོན་དང་རིགས་གསུམ་མགོན་པོ་རང་བྱོན་སོགས་
དངོས་སུ་བཞུགས་པས། ༧མཁན་ཆེན་འཇིགས་མེད་ཕུན་ཚོགས་
སོགས་ཀྱིས་སྒྲོལ་མའི་གནས་སྒོ་ཡིན་གསུངས།
གཡང་དཀར་ལུག་གི་གནས་སྒོ། །
འཆགས་སྐོར་འུར་ལྡན་ལབ་ཙེ། །
ཞེས་པ་འདི་བྱེ་མ་ལ་བདུན་གྱི་ལྷོ་ཕྱོགས་སུ་འཆགས་སྐོར་སྡེ་
བའི་ས་ཐོག་ཏུ་སྔོན་ཆད་མི་ཚང་མས་ལུག་གཟུགས་མི་སྣང་པར་ལུག་
གི་འབའ་སྒྲ་དངོས་སུ་ཐོས་ཐུབ་པས། དེར་ལུག་གཡང་འཕེལ་ཕྱིར་
གཏེར་རྫས་ཕུལ་བའི་སྲོལ་སོགས་དེང་སང་གཡང་དཀར་ལུག་ག་་་་
གནས་སྒོ་ཞེས་ཡོངས་སུ་གྲགས་སོ། །
ད་དུང་མཚོ་སྔོན་ཁྲི་ཤོར་རྒྱལ་མོ་ཞེས་བྱ་བ་འདི་དཔྱིད་དཔལ་
ལྷ་མོའི་ཕུན་ཚོགས་དང་ལྷན་ཏུ་ལྷ་བྱ་ཁྲུང་ཁྲུང་དཀར་མོས་ཀྱང་ཆུ་
མིག་བརྒྱ་རྩའི་དཔལ་ལ་རོལ་བཞིན་འཛམ་གླིང་ཞི་བདེ་གོང་འཕེལ་
དང་། སངས་རྒྱས་བསྟན་པ་དར་བ། བསྟན་འཛིན་སྐུ་ཚེ་བརྟན་པ།
རིགས་དྲུག་ཚེ་རིང་བདེ་སྐྱིད། གངས་ལྗོངས་གནས་སྐོར་ཆེན་མོ་
ལེགས་འགྲུབ་ཡོང་པར་སྨོན་པའི་གསུངས་སྙན་གྱི་སྒྲ་དབྱངས་ ཅི་་་
- 63 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
འདོད་དུ་འཇོ་པ་ སོགས་བཀྲ་ཤིས་བདེ་ལེགས་ཕུན་སུམ་ཚོགས་པ་
དང༌། མདོར་ན། སྣོད་ལ་དགེ་བཅུ་ཚང་ཤིང༌། བཅུད་ཀྱི་ཡིད་
ལ་ དད་ པ་ དང་ ཞུམ་ པ་ མེད་ པའི་ སྙིང༌ སྟོབས་ དང་ དཔའ་ རྩལ།
ལོངས་སྤྱོད་ཀྱི་འདུ་འགོད་གང་ནས་བསྔགས་བརྗོད་རྒྱ་ཆེ་བ་སོགས་
དོན་ལ་གནས་སོ། །
སྨྲས་པ།
འདིར་འབད་རྣམ་དཀར་འོ་མའི་ཆུ་ཐིག་ལ། །
ཉེར་བརྟེན་ལེགས་བྱས་འཆི་མེད་བདུད་རྩིའི་རྒྱུན། །
དྲན་དབང་འབུམ་སྡེའི་དཔལ་ལ་རོལ་བ་ཡི། །
སྐུ་གསུམ་མཚོ་ཆེན་ཀློང་ལ་ཕྱིན་གྱུར་ཅིག ། །
ཅེས་གངས་ཅན་བླ་མཚོ་ཁྲི་ཤོར་རྒྱལ་མོའི་གནས་ཡིག་བཻཌཱུར་སྔོན་མོའི་
མཛེས་རྒྱན་ཞེས་བྱ་བ་འདི་དམངས་ཁྲོད་དུ་ཁྱབ་ཆེ་བའི་གནས་ཡིག་ས་བོན་ཁ་
ཤས་གཞིར་བཟུང་སྟེ་ལེགས་བསྒྲིགས་བྱས་བ་ཡང་རོང་ཆེན་དེ་ཝ་ར་ཛཱཤྲཱི་འམ་
རོང་བོ་ལྷ་རྒྱལ་དཔལ་གྱིས་མཚོ་སྔོན་ཁྲི་ཤོར་རྒྱལ་མོའི་ལྷོ་ཕྱོགས་ཆབ་འགག་
གསེར་གཞོང་རིང་མོའི་གྲོང་བརྡལ་རང༌ཤག་བཀྲ་ཤིས་བདེ་སྟོང་རྣམ་ རྒྱལ་་་
མཆོད་ཁང་ནས་བོད་རབ་བྱུང་བཅུ་བདུན་པའི་ཆུ་མོ་ལུག (༢༠༠༣)ལོའི་ཧོར་
ཟླ་བཞི་བའི་ཚེས་བཟང་ལ་བྲིས་པ་སརྦ་ཛ་ཡནྟུ། །
64 --



མཚོ་སྔོན་ཁྲི་ཤོར་རྒྱལ་མོའི་གནས་ཀྱི་བཀོད་པ་རགས་བསྡུས།
༄༅། །མཚོ་སྔོན་ཁྲི་ཤོར་རྒྱལ་མོའི་གནས་ཀྱི་བཀོད་པ་
རགས་བསྡུས་དད་ལྡན་ཡིད་དབང་འགུགས་པའི་
ལྕགས་ཀྱུ་ཞེས་བྱ་བ་བཞུགས་སོ། །
༄༅། །ཨེ་མ་ཧོ༔ མཆོག་གསུམ་བདེན་པའི་བྱིན་རླབས། །རྩ་
གསུམ་ རྒྱལ་ བའི་ དཀྱིལ་འཁོར། ། རྣམ་ དཀར་ཆོས་ཀྱི་ཞིང་ ས། །
ཚངས་དབང་ལྷ་ཡི་ཞིང་བཀོད། །མཚོ་སྔོན་ཁྲི་ཤོར་རྒྱལ་མོ། །གངས་
ཅན་བླ་མཚོ་ཆེན་མོར། ། སོར་བཅུའི་མེ་ཏོག་འདབ་མ། ། སྤྱི་བོའི་
གཙུག་ཏུ་བཀོད་ནས། ། སྒོ་གསུམ་དད་པའི་ངང་ཚུལ། ། ཕྱག་གི་་་
མཆོད་པ་འབུལ་ལོ། །མཚོ་སྙིང་མ་ཧཱ་དེ་ཝ། །ཐེབ་རྒྱའི་བྲག་རི་ཆོས་
བརྩིགས། །ལྷ་མོ་དྲེལ་གྱི་གནས་མཆོག ། མགོན་པོ་གདོང་གི་བྲག་
ཕུག །ངོ་མཚར་ཁྱད་པར་འཕགས་པའི། །སྒྲུབ་པའི་གནས་མཆོག་
དག་ལ། ། ཕྱི་ནང་གསང་བའི་ཞིང་ཁམས། །སངས་རྒྱས་གྲངས་མེད་
བཞུགས་གནས། །མཚོ་དབུས་པདྨའི་སྡོང་བོར། ། སློབ་དཔོན་པདྨ་
འབྱུང་གནས། །སྣང་སྲིད་ཟིལ་གནོན་རོལ་སྟབས། །རྗེ་འབང་གྲུབ་
ཆེན་བརྒྱད་ཅུ། ། དཀྱིལ་འཁོར་རྒྱ་མཚོའི་ལྷ་ཚོགས། ། མ་བརྒྱུད་་་་་
མཁའ་འགྲོའི་འཕྲིན་ལས། །ཆོས་སྐྱོང་སྲུང་མའི་ལྷ་ཚོགས། །ཡི་དམ་
མཁའ་འགྲོའི་ལྷ་ཚོགས།འཇིག་རྟེན་འདུས་བའི་ལྷ་ཚོགས། །རྒྱལ་བའི་
གསུང་མཆོག་ཡིག་དྲུག ། འཕགས་མཆོག་སྤྱན་རས་གཟིགས་་་་
མ- 65 --



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
དབང་། ། རྗེ་བཙུན་འཇམས་པའི་དབྱངས་དང་། ། གསང་བདག་་་
ཕྱག་ན་རྡོ་རྗེ། །འཕགས་པའི་གནས་བརྟན་བཅུ་དྲུག །དཔལ་ལྡན་
མར་མེ་མཛད་དང༌། །རྗེ་ཙོང་ཁ་བ་ཆེན་པོ། །རྒྱལ་བ་ཡབ་སྲས་རྣམ་
གསུམ། །བྱང་ཆུབ་སེམས་དཔའི་ལྷ་ཚོགས། །རྗེ་བཙུན་ཐུགས་སྤྲུལ་
མཁའ་འགྲོ །སྲིད་རྒྱལ་རང་བྱོན་སྒྲུབ་སྐོར། །དབང་ཆེན་ཁྲོས་བའི་
ལྷ་ཚོགས། ། རྗེ་བཙུན་སྒྲོལ་མའི་ལྷ་ཚོགས། །བཻ་རོ་ཙཱ་ནའི་གཏེར་
ཁ། །རིག་འཛིན་དགུ་ཡི་སྒྲུབ་ཕུག ། དྲག་པོ་མཐུ་ཡི་སྒྲུབ་སྐོར། །
གནོད་སྦྱིན་དྲག་པོའི་གཏད་ཁྲམ། །གཏེར་ཁ་བརྒྱ་དང་རྩ་བརྒྱད། །
རྒྱལ་བ་རྒྱ་མཚོའི་ལྷ་ཚོགས། ། དྲན་པ་ཐུགས་རྗེ་གཏེར་ཁ། །གསང་
ཕུག་བརྒྱ་དང་རྩ་བརྒྱད། ། ཡེ་ཤེས་མཚོ་རྒྱལ་ཚེ་བུམ། ། གྲུབ་ཆེན་
བརྒྱད་ཅུའི་ཚེ་ཆུ། །གསེར་གྱི་ལུག་མོ་འབའ་ཤེས། །ཆུ་བོ་བརྒྱ་དང་
རྩ་བརྒྱད། །སིདྡྷི་རྒྱ་མཚོའི་གཏིང་རིམ། ། སློབ་དཔོན་པདྨ་མའི་ཕྱག་
རྗེས། ། མཚོ་ལ་གནས་པའི་ཀླུ་རིགས། ། གླུ་གར་མཆོད་པའི་བྱེ་བྲག
། སྤྱི་གཙུག་བདེ་ཆེན་འཁོར་ལོ། །བློ་སྣ་ཆོས་ལ་བསྒྱུར་ས། །བལ་བོད་
གཉིས་ཀྱི་ཡུལ་ལྗོངས། ། རྒྱ་ནག་ཡུལ་གྲུ་ཆེན་པོ། །རྒྱ་གར་འཕགས་
ཡུལ་ཆེན་པོ། ། གནས་རྣམས་མ་ལུས་འདུས་ས། ། འཕགས་མཆོག་
ཐུགས་རྗེ་ཆེན་པོ། །མི་ཡི་རྣམ་པར་རོལ་བ། །གངས་ཅན་འགྲོ་བའི་
སྤྱི་དཔལ། །ཆོས་རྒྱལ་སྲོང་བཙན་སྒམ་པོས། །རུ་བཞིའི་འཕྲིན་ལས་
མཛད་ས། ། མཁན་སློབ་ཆོས་གསུམ་དུས་སུ། ། དུས་གསུམ་སངས་
རྒྱས་ངོ་བོ། ། སློབ་དཔོན་པདྨ་འབྱུང་གནས། ། ཕྱག་རྗེས་མཚོ་ལ་་་
བཀོད་ས། །བླ་གཏེར་ཆོས་གཏེར་སྦས་ས། །དམ་སྲི་དམ་ལ་བཏགས་
-- 66 -



མཚོ་སྔོན་ཁྲི་ཤོར་རྒྱལ་མོའི་གནས་ཀྱི་བཀོད་པ་རགས་བསྡུས།
ས། །བསྟན་པ་ཕྱི་དར་དུས་སུ། །མ་ཅིག་ལབ་ཀྱི་སྒྲོན་མེ། །ས་པཎ་
ཀུན་དགའ་རྒྱལ་མཚན། །ཕུར་སྒོམ་ཆོས་ཀྱི་རྡོ་རྗེ། །གྲུབ་ཆེན་གླིང་
དཀར་བ་སོགས། །ཞབས་ཟུངས་རི་མོ་བཀོད་ས། །ཡབ་རྗེ་སྐལ་ལྡན་
རྒྱ་མཚོ། །སྐྱབས་མགོན་ཚོགས་དྲུག་རང་གྲོལ། །འགྲོ་མགོན་གསེར་
ཁང་བ་སོགས། །གྲུབ་པ་ཉམས་སུ་ཤར་ས། །འཕགས་མཆོག་སྤྱན་
རས་གཟིགས་དབང༌། ། རྒྱལ་དབང་ཐམས་ཅད་མཁྱེན་པ། །མགོན་
པོ་འོད་དཔག་མེད་པ། །པཎ་ཆེན་སྣང་བ་མཐའ་ཡས། །སྐུ་ཕྲེང་སྔ་
ཕྱི་དུ་མས། །གནས་འདིར་བྱིན་གྱིས་བརླབས་ས། །ཀུན་མཁྱེན་་་་་
འཇམ་དབྱངས་བཞད་པ། །གུང་ཐང་བསྟན་པའི་སྒྲོན་མེ། ། ཨ་རིག་
དགེ་བཤེས་ཆེན་མོ། ། ཁ་རགས་སྒོམ་ཆེན་བ་ཚང་། ། ལ་མོ་ཞབས་
དྲུང་དཀར་བོ། །ཐར་ཤུལ་ཆོས་སྐྱོང་རྒྱ་མཚོ། །རེབ་གོང་སྐུ་གཞོགས་
ཆེན་མོ། །ཨ་རོལ་རྡོ་རྗེ་འཆང་དབང་། །ཞྭ་དམར་པཎྜི་ཏ་སོགས། །
བསྟན་འཛིན་གསེར་རིའི་ཕྲེང་བ། །སྐྱེས་ཆེན་དམ་པ་རྣམས་ཀྱི། །
བཀྲ་ཤིས་ཞབས་ཟུང་རི་མོ། །གནས་འདིར་རྣམས་པར་བཀོད་་་་་་
ཅིང་། །འགྲོ་དོན་རྒྱ་ཆེན་མཛད་པས། །སོར་བཅུའི་མེ་ཏོག་འདབ་
མ། །ངག་གི་ངོས་སུ་བཀོད་ནས། །སྒོ་གསུམ་དད་པའི་ངང་ཚུལ། །
གསོལ་བ་ལན་བརྒྱར་འདེབས་སོ། །མཚོ་མགོའི་གློ་བ་རི་བོ། །འཚོ་
རྔའི་མཚེར་བ་རི་བོ། ། ཤར་ཕྱོགས་ཉི་ཟླ་རི་བོ། ། ལྷོ་ངོས་ཨ་མ་ཟོར་
དགུ། ། ནུབ་ཏུ་བྲག་དཀར་ཐེམ་ཆེན། །བྱང་གི་བྱེ་མ་ལ་བདུན། །
ཤར་ལྷོ་ཙོང་ལ་རིང་མོ། ། མུ་རི་གངས་དཀར་ཕྱོགས་ལེ། །དབུས་ཀྱི་
ཚྭ་མཚོ་དཀར་མོ། །མཚོ་ཆུང་ཡིད་བཞིན་ནོར་བུ། །གནས་རི་ཨ་མྱེས་
- 67 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
བ་ཡན། །གནས་མཆོག་རྐང་ཚའི་རྫ་དམར། ། གཡས་རི་སྨོན་ལམ་
མཐོན་པོ། །གཡོན་རི་བློན་པོ་གསེར་ཆེན། །དཀར་ཕྱོགས་སྐྱོང་བའི་
ཡུལ་ལྷ། །ནག་ཕྱོགས་འཇོམས་པའི་དགྲ་ལྷ། །ས་འདིའི་ས་བདག་
གཞི་བདག །གནས་འདིའི་གནས་བདག་གཏེར་བདག །ཀླུ་བློན་
བྱང་ཆུབ་སེམས་དཔའ། །ཀླུ་སྨན་མཚོ་རྒྱལ་མཛངས་མ། །གྲུབ་ཐོབ་
གྲངས་ལས་འདས་པའི། །སངས་རྒྱས་བྱང་སེམས་རྣམས་ལ། །སོར་
བཅུའི་མེ་ཏོག་འདབ་མ། ། སྙིང་གི་གནས་སུ་བཀོད་ནས། ། བསང་
དང་གསེར་སྐྱམས་གཙང་མ། །མཆོད་པའི་སྤྲིན་ཕུང་འཁྲུགས་སོ། །
རྒྱལ་དབང་ཐམས་ཅད་མཁྱེན་པ། །པཎ་ཆེན་སྣང་བ་མཐའ་ཡས། །
སློབ་དཔོན་པདྨ་འབྱུང་གནས། །རྗེ་ཙོང་ཁ་བ་ཆེན་པོ། །ཇོ་བོ་ཡིད་
བཞིན་ནོར་བུ། །དྲིན་ཅན་རྩ་བའི་བླ་མ། །རྒྱ་ནག་ཤང་མ་ཐུན་ཙི། །
ཤན་པ་ཙི་ཐུང་འཁོར་བཅས། །རོང་བོ་ཨ་མྱེས་གུར་མགོན། །དམ་
ཅན་རྡོ་རྗེ་ལེགས་པ། །ཆོས་སྐྱོང་དཔལ་ལྡན་ལྷ་མོ། །གཟའ་རྒོད་ཁྱབ་
འཇུག་ཆེན་པོ། ། གཉན་ཆེན་ཐང་ལྷ་སྨུག་པོ། །གཉན་འཁོར་སུམ་
བརྒྱ་དྲུག་ཅུ། ། ལྷ་ཆེན་རྨ་རྒྱལ་སྦོམ་ར། ། རྨ་འཁོར་སྟོང་དང་ལྔ་་་
བརྒྱ། ། ལྷ་མོ་ཚེ་རིང་མཆེད་ལྔ། ། འཛམ་ གླིང་བསྟན་མ་བཅུ་་་་་་
གཉིས། ། སྲིད་པ་ཆགས་པའི་ལྷ་དགུ། ། རྗེ་ཡི་མགུར་ལྷ་བཅུ་་་་་་
གསུམ། ། སྣང་སྲིད་སྡེ་བརྒྱད་འཁོར་བཅས། ། སྟོང་གསུམ་གཞི་་་་་
བདག་ཐམས་ཅད། །བར་ཝོན་དུང་རི་དཀར་བོ། ། རྨ་སྲས་ནོར་བུ་
དགྲ་འདུད། །མཚོ་སྔོན་ཁྲི་ཤོར་རྒྱལ་མོ། ། མཚོ་སྙིང་མ་ཧཱ་དེ་ལ། །
སྤྱན་རས་གཟིགས་ཀྱི་གནས་མཆོག །ཆོས་ལུང་ལྷ་རི་ཞལ་དཀར། །
-- 68 --



མཚོ་སྔོན་ཁྲི་ཤོར་རྒྱལ་མོའི་གནས་ཀྱི་བཀོད་པ་རགས་བསྡུས།
རང་གི་ཕོ་ལྷ་དགྲ་ལྷ། །ཆོས་སྐྱོང་སྲུང་མ་རྣམས་ལ། །སོར་བཅུའི་མེ་
ཏོག་འདབ་མ། ། ཐུགས་ཀའི་ངོས་སུ་བཀོད་ནས། ། སྒོ་གསུམ་གུས་
པའི་ངང་ཚུལ། །དད་པས་ཕྱག་གསུམ་འཚལ་ལོ། །གངས་རི་ར་བའི་
བསྐོར་བའི། ། གངས་ལྗོངས་འགྲོ་བའི་མགོན་པོ། །འཕགས་མཆོག་
ཕྱག་ན་པདྨོས། །བྱིན་རླབས་དངོས་གྲུབ་སྩོལ་ཅིག ། སངས་རྒྱས་
སྣང་བ་མཐའ་ཡས། །བདེ་ལྡན་ཞིང་གི་མགོན་པོ། ། ཀུན་གཟིགས་
པཎ་ཆེན་སྣང་མཐས། །ཐུགས་རྗེ་སྤྱན་གྱིས་གཟིགས་ཤིག ། བླ་མ་
ཡི་དམ་སངས་རྒྱས། །བྱང་སེམས་དཔའ་བོ་མཁའ་འགྲོ། །ཆོས་སྐྱོང་
སྲུང་མ་རྣམས་ཀྱིས། །མགོན་སྐྱབས་སྡོང་གྲོགས་མཛོད་ཅིག །སློབ་
དཔོན་པདྨའི་ཕྱག་ཡུལ། །ཁྲི་ཤོར་རྒྱལ་མོའི་གནས་མཆོག ། མཚོ་
སྙིང་མ་ཧཱ་དེ་ལ། །སངས་རྒྱས་དཔག་མེད་བཞུགས་གནས། །གནས་
ཀྱི་བཀོད་པ་འབུམ་འགྱུར། །གནས་སྒོ་གཏེར་སྒོ་སྣ་ཚོགས། ། སྐལ་
ལྡན་འགྲོ་བ་རྣམས་ཀྱི། །མཆོད་པའི་གནས་སུ་གྱུར་ཅིག ། སྐལ་
ལྡན་གནས་སྐོར་རྣམས་ལ། །གནས་མཆོག་འདི་ཡི་ཡོན་ཏན། །ཕན་
ཡོན་ཤེས་པའི་དད་པ། ། ཞིང་ཁམས་ཤེས་པའི་མོས་གུས། ། སྒྲིབ་པ་
སྦྱོང་པའི་འདུ་ཤེས། །ཀུན་སློང་འདི་དག་ཐམས་ཅད། ། ཐོག་མའི་
རྒྱུད་ལ་འཁྲུངས་ཤིག ། གནས་ཀྱི་སྒོ་མོ་དང་པོ། །མཚོ་མགོའི་རྒྱ་
ཡས་ས་ཐོག ། དཀར་ཕྱོགས་ཀླུ་ཡི་གནས་སྒོ། །ཀླུ་བློན་བྱང་ཆུབ་
སེམས་དཔའ། ། རྒྱལ་རབས་གོང་མ་རྣམས་ཀྱིས། །མཚོ་བསྟོད་་་་
གཏེར་འབུལ་བྱེད་ས། །ཕྱག་འཚལ་བསང་མཆོད་འབུལ་ས། །དར་
ལྕོགས་སྲིད་རྩེར་བསྒྲེངས་ས། །རླུང་རྟ་མཁའ་རུ་བསྐྱོད་ས། ། སྨོན་
- 69 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
ལམ་གསོལ་བ་འདེབས་སོ། ། ཀུན་གཟིགས་སྣང་བ་མཐའ་ཡས། །
པཎ་ཆེན་ཐམས་ ཅད་མཁྱེན་པས། ། ཐུགས་རྗེ་བྱིན་རླབས་མཛད་་་
ཅིང་། །མཚན་གྱིས་གཟེངས་སུ་བསྟད་པའི། །གུང་རི་མཁའ་འགྲོ་མ་
ཡི། ། གདན་ས་རྒྱ་ཡས་དགོན་པ། །ངོ་མཚར་ཐར་འདྲེན་ཆོས་་་་་
གླིང་། ། སེམས་ཅན་ཐར་ལམ་འགྲོད་ས། ། སྐྱབས་མགོན་ཞྭ་དམར་
གཟིམ་ཆུང༌། ། མ་ཎི་བདུད་རྩི་རང་འབབ། ། ཞྭ་དམར་བྱང་ཆུབ་
མཆོད་རྟེན། །འགྲོ་དྲུག་སྡུག་བསྔལ་རང་གྲོལ། །ངོ་མཚར་འཛམ་
གླིང་རྒྱན་གཅིག །སྐུ་གདུང་མཆོད་རྟེན་བཞུགས་སོ། །གནས་ཀྱི་སྒོ་
མོ་གཉིས་པ། །རྨོག་རུ་སྡེ་བའི་ས་ཐོག ། གནག་མོ་ནོར་གྱི་གནས་
སྒོ། ། རྨོག་རུ་ཀླུ་ཡི་དཔལ་མཁར། །གནས་འདིར་གནའ་མིའི་དུས་
སུ། །ནོར་གཟུགས་མི་སྣང་ངུར་སྒྲ། །རང་ཐོས་ནོར་གཡང་འཁོར་
ས། ། རིན་ཆེན་གཏེར་རྫས་འབུལ་ས། ། ཕྱག་འཚལ་བསང་མཆོད་
འབུལ་ས། །དར་ལྕོགས་སྲིད་རྩེར་བསྒྲེངས་ས། །རླུང་རྟ་མཁའ་རུ་
བསྐྱོད་ས། །སྨོན་ལམ་གསོལ་བ་འདེབས་སོ། །གནས་ཀྱི་སྒོ་མོ་གསུམ་
པ། །གཡོན་རུ་སྡེ་བའི་ས་ཐོག །ཆུ་མིག་བརྒྱ་རྩའི་གནས་སྒོ། །རང་
བྱུང་ཆུ་མིག་བརྒྱ་ཕྲག ། བླ་སེར་དམ་པ་རྣམས་ཀྱི། །ཆུ་མིག་བརྒྱ་
རྩའི་བཞུགས་གནས། །གནས་བརྟན་བཅུ་དྲུག་གནས་སྒོ། །གནས་
མཆོག་གནས་སྒོ་ཟུང་ལྡན། །བུམ་པ་སྡེ་བའི་ས་མཚམས། །གཡེར་མོ་
ཐང་གི་དཀྱིལ་ན། ། གནས་འདུས་རྟེན་བཞེངས་གསར་བ། ། རྣམ་
རྒྱལ་མཆོད་རྟེན་ཆེན་མོ། ། ཨ་སྔོན་ནམ་མཁའི་དབྱིངས་སུ། ། ལྷང་
ངེར་བསྙེགས་པ་བཞུགས་སོ། ། ཕྱག་འཚལ་བསང་མཆོད་འབུལ་་་་་
- 70 ཡ



མཚོ་སྔོན་ཁྲི་ཤོར་རྒྱལ་མོའི་གནས་ཀྱི་བཀོད་པ་རགས་བསྡུས།
ས། ། དར་ལྕོགས་སྲིད་རྩེར་བསྒྲེངས་ས། ། རླུང་རྟ་མཁའ་རུ་བསྐྱོད་
ས། ། སྨོན་ལམ་གསོལ་བ་འདེབས་སོ། ། རྒྱལ་དབང་སྐུ་ཕྲེང་བཅུ་་
གསུམ། ། གོང་ས་ཐུབ་བསྟན་རྒྱ་མཚོས། ། མཚན་གསོལ་བྱིན་གྱིས་
བརླབས་པའི། །སྨར་ཁམས་སྐུ་ཕྲེང་བདུན་པ། །བློ་བཟང་བསྟན་
འཛིན་རྒྱ་མཚོའི། །གདན་ས་ལྷ་མོ་དྲེལ་དགོན། །ཚུལ་ཁྲིམས་དར་
རྒྱས་ཆོས་གླིང་། །རྟེན་དང་བརྟེན་པའི་མཆོད་གནས། །རྒྱལ་བ་ཡབ་
སྲས་གསུམ་དང་། །དཔལ་ལྡན་ལྷ་མོ་རང་བྱོན། །ཕྱག་མཚལ་བསང་
མཆོད་འབུལ་ས། ། དར་ལྕོགས་སྲིད་རྩེར་བསྒྲེངས་ས། །རླུང་རྟ་་་
མཁའ་རུ་བསྐྱོད་ས། །སྨོན་ལམ་གསོལ་བ་འདེབས་སོ། ། མགོན་པོ་
གདོང་གི་བྲག་ཕུག ། འཕགས་ཡུལ་བསིལ་བ་ཚལ་དང་། །གཉིས་
སུ་མ་མཆིས་མཉམ་པས། །གནོད་སྦྱིན་ཀླཏྲ་པ་ལ། །བཞུགས་པའི་
གནས་སུ་གྲགས་སོ། ། སིདྡྷི་ར་དང་ཅི་གང་། །མཆོད་པའི་རྫིང་བུ་
རང་འཁྱིལ། །ཁྲུས་དང་འཐུང་བ་ཙམ་གྱིས། །ངེས་མེད་ནད་རིགས་
སྣ་ཚོགས། །བར་ཆད་སྡིག་སྒྲིབ་འདག་ས། ། ཕྱག་མཚལ་བས་་་་
མཆོད་འབུལ་ས། ། དར་ལྕོགས་སྲིད་རྩེར་བསྒྲེངས་ས། ། རླུང་རྟ་་་
མཁའ་རུ་བསྐྱོད་ས། །སྨོན་ལམ་གསོལ་བ་འདེབས་སོ། །གནས་ཀྱི་སྒོ་
མོ་བཞི་བ། །དཀར་ལ་སྡེ་བའི་ས་ཐོག ། རྒྱལ་དབང་ཡོན་ཏན་རྒྱ་
མཚོས། །བྱིན་བརླབས་དུང་དཀར་གནས་སྒོ། །རིན་ཆེན་གཏེར་གྱི་
བང་མཛོད། །མཚོ་མཆོད་མཚོ་གཏེར་འབུལ་ས། ། ཕྱག་མཚལ་་་་་
བསང་མཆོད་འབུལ་ས། །དར་ལྕོགས་སྲིད་རྩེར་བསྒྲེངས་ས། །རླུང་
རྟ་མཁའ་རུ་བསྐྱོད་ས། །སྨོན་ལམ་གསོལ་བ་འདེབས་སོ། །མཚོ་རྔའི་
- 71 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
དཀར་ལ་དགོན་པ། ། བཤད་སྒྲུབ་དར་རྒྱས་ཆོས་གླིང་། ། ཀུན་་་་་་
གཟིགས་སྣང་བ་མཐའ་ཡས། །པཎ་ཆེན་སྐུ་ཕྲེང་བཅུ་བས། །ཐུགས་
རྗེ་བྱིན་རླབས་མཛད་པའི། །ཆོས་ཀྱི་གདན་ས་ཆེན་མོ། །གནས་ཀྱི་སྒོ་
མོ་ལྔ་བ། ། ས་ཐོབ་དགོན་པའི་གཡས་ཟུར། ། རྗེ་བཙུན་སྒྲོལ་མའི་
གནས་སྒོ། ། སྒྲོལ་ལུང་སྒྲོལ་མ་རང་བྱོན། །གཡུ་ལོ་བཀོད་པའི་ཞིང་
བཀོད། ། རིགས་གསུམ་མགོན་པོ་རང་བྱོན། །ཕྱག་མཚལ་བསང་་་་
མཆོད་འབུལ་ས། ། དར་ལྕོགས་སྲིད་རྩེར་བསྒྲེངས་ས། ། རླུང་རྟ་་་་
མཁའ་རུ་བསྐྱོད་ས། །སྨོན་ལམ་གསོལ་བ་འདེབས་སོ། །ས་ཐོབ་སྐལ་
ལྡན་དགོན་པ། །བཀྲ་ཤིས་ཆོས་འཁོར་གླིང་མཆོག ། གོང་ས་རྒྱལ་
དབང་ལྔ་བ། །བློ་བཟང་ངག་དབང་རྒྱ་མཚོས། །ཐུགས་རྗེ་བྱིན་གྱིས་
བརླབས་པའི། །སྔ་འགྱུར་བསྟན་པའི་ཆོས་སྡེ། །རྐང་ཚའི་རྟ་ཕྱུག་ལ་
ཁར། །གནས་ཀྱི་སྒོ་མོ་དྲུག་པ། །ཅང་ཤེས་རྟ་ཡི་གནས་སྒོ། །རྐང་
ཚའི་རྟ་ཕྱུག་ལབ་ཙེ། །རྟ་གཡང་རྟག་ཏུ་འཁོར་ས། །ལ་ལོ་སྟོང་ཕྲག་
འཕེལ་ས། ། རྒྱལ་རབས་དུ་མའི་རིང་ལ། ། མཚོ་མཆོད་མཚོ་གཏེར་
འབུལ་ས། །ཕྱག་མཚལ་བསང་མཆོད་འབུལ་ས། །དར་ལྕོགས་སྲིད་
རྩེར་བསྒྲེངས་ས། །རླུང་རྟ་མཁའ་རུ་བསྐྱོད་ས། །སྨོན་ལམ་གསོལ་བ་
འདེབས་སོ། །ཡག་མོ་སྡེ་བའི་ས་ཐོག །གནས་ཀྱི་སྒོ་མོ་བདུན་པ། །
ཏཱ་ལའི་ཆུ་མགོ་རང་བྱོན། །རྒྱལ་དབང་ལྔ་བའི་གསོལ་ཆུ། །འཐུང་ན་
སྡིག་སྒྲིབ་འདག་ས། །ནད་རིགས་སྣ་ཚོགས་སེལ་ས། ། ཕྱག་མཚལ་
བསང་མཆོད་འབུལ་ས། །དར་ལྕོགས་སྲིད་རྩེར་བསྒྲེངས་ས། ། རླུང་
རྟ་མཁའ་རུ་བསྐྱོད་ས། །སྨོན་ལམ་གསོལ་བ་འདེབས་སོ། །མཚོ་བྱང་
བ– 72 -



མཚོ་སྔོན་ཁྲི་ཤོར་རྒྱལ་མོའི་གནས་ཀྱི་བཀོད་པ་རགས་བསྡུས།
རྐང་ཚའི་དགོན་ཆེན། །དགའ་ལྡན་ཆོས་འཕེལ་གླིང་མཆོག །སེ་ར་
མཁྱེན་པ་ཚང་དང༌། །ཨ་ལགས་སྐལ་བཟང་དར་རྒྱས། །རྐང་ཚའི་བླ་
མ་རབ་བརྟན། ། ཆེན་ཧུ་དཔལ་བཟང་སོགས་ཀྱིས། །རིམ་བཞིན་
བསྐྱངས་པའི་གདན་ས། །ལྡེ་ཚ་དགོན་པའི་དགོན་ལག །མཚོ་བྱང་
རྐང་ཚའི་ས་ཐོག ། གནས་ཀྱི་སྒོ་མོ་བརྒྱད་པ། །རིན་ཆེན་ནོར་བུའི་
གནས་སྒོ། །མཚོ་ཆུང་ཡིད་བཞིན་ནོར་བུ། །མཚོ་མཆོད་མཚོ་གཏེར་
ཕུལ་ན། ། བང་མཛོད་ནོར་གྱིས་ཁེངས་ས། ། ཕྱག་མཚལ་བསང་་་་་
མཆོད་འབུལ་ས། ། དར་ལྕོགས་སྲིད་རྩེར་བསྒྲེངས་ ས། ། རླུང་རྟ་་་
མཁའ་རུ་བསྐྱོད་ས། །སྨོན་ལམ་གསོལ་བ་འདེབས་སོ། །ཞབས་དྲུང་
དཀར་བོའི་སྐུ་སྒར། །ལ་མོ་བདེ་ཆེན་དགོན་ལག ། ངོ་མཚར་ལྷ་ཡི་
ཞིང་ཁམས། ། སངས་རྒྱས་བསྟན་པ་སྤེལ་ས། །བྱེ་མ་ལ་བདུན་ཉག་
ཁར། །གནས་ཀྱི་སྒོ་མོ་དགུ་བ། ། གྲིབ་གནོད་སེལ་བའི་བླ་ཤིང་། །
གནས་ཤུག་དངོས་གྲུབ་རང་བྱུང་། །མཎྜལ་མཆོད་པ་འབུལ་ས། །
བཀྲ་ཤིས་དགེ་ལེགས་འཕེལ་ས། །ཕྱག་མཚལ་བསང་མཆོད་འབུལ་
ས། ། དར་ལྕོགས་སྲིད་རྩེར་བསྒྲེངས་ས། ། རླུང་རྟ་མཁའ་རུ་བསྐྱོད་
ས། །སྨོན་ལམ་གསོལ་བ་འདེབས་སོ། །འཆགས་སྐོར་སྡེ་བའི་ས་ཐོག་
།གནས་ཀྱི་སྒོ་མོ་བཅུ་བ། །གཡང་དཀར་ལུག་གི་གནས་སྒོ། །འཆགས་
སྐོར་འུར་ལྡན་ལབ་ཙེ། །ལུག་གཟུགས་མི་སྣང་འབའ་སྒྲ། །རང་བྱུང་
ལུག་གཡང་འཁོར་ས། །ཕྱག་མཚལ་བསང་མཆོད་འབུལ་ས། །དར་
ལྕོགས་སྲིད་རྩེར་བསྒྲེངས་ས། །རླུང་རྟ་མཁའ་རུ་བསྐྱོད་ས། ། སྨོན་
ལམ་གསོལ་བ་འདེབས་སོ། །མཚོ་ཤར་གཡོན་རུ་དགོན་པ། །དགའ་
- 73 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
ལྡན་བཀྲ་ཤིས་རབ་རྒྱས། །གྲུབ་དབང་བློ་བཟང་ནོར་བུ། །སྐུ་ཕྲེང་སྔ་
ཕྱིའི་གདན་ས། །མཚོ་མཐའ་བསྐོར་བའི་སྐོར་ལམ། །འགངས་ཅན་
གནས་མཆོག་རྣམ་ལྔ། །མཆོད་གནས་ཆོས་སྡེ་རྣམ་བདུན། །གཡང་
ཆགས་གནས་སྒོ་རྣམ་བཅུ། །མ་ལུས་ཡོངས་སུ་གནས་མཇལ། །དགེ་
བའི་རྩ་བ་འབུམ་འགྱུར། །མཚོ་དབུས་གཡུ་ཡི་མཎྜལ། །བཻ་ཌཱུར་སྔོན་
མོའི་མཛེས་རྒྱན། ། སངས་རྒྱས་དཔག་མེད་བཞུགས་གནས། ། ངོ་་་
མཚར་ལྷ་ཡི་ཞིང་བཀོད། །གནས་མཆོག་པོ་ཏ་ལ་དང་། ། ལྷ་སའི་སེ་
འབྲས་དགའ་གསུམ། །གཙང་གི་བཀྲ་ཤིས་ལྷུན་པོ། །བསམ་ཡས་མི་
འགྱུར་ལྷུན་གྲུབ། །གནས་ཆེན་བྲག་དཀར་སྤྲེལ་རྫོང་། །སྔགས་སའི་
མཚམས་ཐོག་གོང་ཞོལ། །རེབ་གོང་རོང་བོ་དགོན་ཆེན། །བླ་བྲང་
བཀྲ་ཤིས་འཁྱིལ་བ། །བྱང་གི་དགོན་ཆེན་བཞི་བོ། །ར་རྒྱ་བཀྲ་ཤིས་
འབྱུང་གནས། ། སྐུ་འབུམ་བྱམས་པ་གླིང་སོགས། ། གངས་ལྗོངས་་་་
ཆོས་སྡེ་རྣམས་ལ། །དངོས་སུ་མཇལ་དང་དབྱེར་མེད། །བྱིན་རླབས་
དངོས་གྲུབ་འབྱུང་ས། ། སངས་རྒྱས་བསྟན་པ་དར་ས། ། བསྟན་་་་
འཛིན་སྐུ་ཚེ་བརྟན་ས། །ཆོས་ཀྱི་གདན་ས་སྐྱོང་ས། །བསམ་དོན་ཆོས་
བཞིན་འགྲུབ་ ས། ། ཚེ་འདིའི་བར་ཆད་སེལ་ས། ། ཕྱི་མའི་ལམ་སྣ་
འདྲེན་ས། །བར་དོའི་ཕྲེང་ལས་སྒྲོལ་ས། ། བདེ་ལྡན་ཞིང་ལ་འདྲེན་
ས། ། འགྲོ་ཀུན་སྙིང་རྗེ་གཟིགས་ས། ། ཉམས་ཆུང་དྲིན་གྱིས་སྐྱོང་་་
ས། ། ཁ་བ་ཅན་གྱི་སེམས་ཅན། །ཁ་ལུས་རླུང་རྟ་དར་ས། ། ཁམས་
གསུམ་དབང་དུ་འདུ་ས། །ཕྱོགས་བཞིའི་དགྲ་བཞི་བདུལ་ས། །རྒྱལ་
ཁམས་བདེ་ལ་བཀོད་ས། །འཛམ་གླིང་ཞི་བདེ་ཡོང་ས། ། མི་ལ་ནད་
– 74 —



མཚོ་སྔོན་ཁྲི་ཤོར་རྒྱལ་མོའི་གནས་ཀྱི་བཀོད་པ་རགས་བསྡུས།
ཚ་མེད་ས། ། ཕྱུག་ལ་གོད་ཁ་མེད་ས། །རིགས་དྲུག་ཚེ་རིང་བདེ་་་
སྐྱིད། །གནས་འདིར་མི་འབྲལ་བཀྲ་ཤིས། ། གངས་རི་ར་བའི་ཞིང་
ཁམས། ། གངས་ལྗོངས་འགྲོ་བ་སེམས་ཅན། ། གངས་སེང་དཀར་་་་
མོའི་འགྱིང་སྟབས། ། གངས་ཅན་བླ་མཚོའི་ངོགས་སུ། ། བཀྲ་ཤིས་
དགེ་མཚན་འབུལ་ཕྲག ། རྫོགས་ལྡན་འབྲས་བུ་མྱུར་ཐོབ། ། སྐུ་
གསུམ་མཚོ་ཆེན་ཀློང་དུ། །བདེ་སྐྱིད་དཔལ་ལ་རོལ་ཅིག །
ཅེས་མཚོ་སྔོན་ཁྲི་ཤོར་རྒྱལ་མོའི་གནས་ཀྱི་བཀོད་པ་རགས་བསྡུས་དད་
ལྡན་ཡིད་དབང་འགུགས་པའི་ལྕགས་ཀྱུ་ཞེས་བྱ་བ་འདི་ཡང་རོང་ཆེན་དེ་ཝ་ར་
ཛཱ་ཤྲཱི་འཇམ་དབྱངས་བློ་བཟང་འཕྲིན་ལས་སམ་རོང་བོ་ལྷ་རྒྱལ་དཔལ་གྱིས་བོད་
རབ་བྱུང་བཅུ་བདུན་པའི་གཡང་དཀར་ཆུ་མོ་ལུག (༢༠༠༣)ལོའི་ཧོར་ཟླ་དྲུག་
པའི་ཚེས་བཟང་ལ་གངས་ཅན་བླ་མཚོའི་གནས་འདུས་ཆེན་མོའི་དུས་སུ་གནས་
སྐོར་ཐེངས་གསུམ་བྱས་ཤིང་། མཚོ་སྙིང་མ་ཧཱ་དེ་ཝ་སོགས་ལ་གནས་མཇལ་
དང༌། མཚོ་བསྟོད། མཚོ་མཆོད། མཚོ་གཏེར་གང་ལེགས་ཕུལ་བའི་དྲན་
རྟེན་དུ་ཆབ་འགག་དར་ཐང་རིང་མོའི་གྲོང་བརྡལ་གྱི་རང་ཤག་བདེ་སྟོང་རྣམ་
པར་རྒྱལ་བའི་མཆོད་ཁང་ནས་གང་སྣང་སྦྱར་བ་སརྦ་ཡནྟི། །
ir
ir
ir
75
—



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
ས་བཅད་གསུམ་པ། གནས་མཆོག་བྲག་དཀར་སྤྲེལ་རྫོང་།
༄༅། །སྤྲེལ་རྫོང་གནས་བསྔགས་བརྗོད་པའི་སྒྲ་དབྱངས་
ཞེས་བྱ་བ་བཞུགས་སོ། །
༄༅། །རྒྱལ་ཀུན་དམིགས་པ་མེད་པའི་སྙིང་རྗེའི་མདངས། །
ཧི༔ ཡིག་ཟོལ་གྱིས་འཕོས་པ་མཚན་དཔེའི་གར། །རྣམ་འདྲེན་ཕྱག་ན་
པ་དབྱེར་མེད་པ། ། དཔལ་ལྡན་བླ་མས་དགེ་ལེགས་ཤིས་པ་་་་་
སྒྲུབས། །བྱུ་རུའི་འཁྲི་ཤིང་དང་འགྲོགས་བཻཌཱུརྱའི། ། ལྷུན་པོའི་དོ་ཟླ་
འཕགས་པའི་འཁོར་ལོ་ཡིས། །མཆོག་ཐུན་དངོས་གྲུབ་འདོད་རྒུ་ཆར་
དུ་བསྙིལ། །གངས་ཅན་ལྷ་ཡི་འདུལ་ཞིང་གངས་ལྗོངས་ཀྱི། །མདོ་
སྨད་ཅེས་གྲགས་ས་ཡི་ཐིག་ལེ་འདིར། །དྲུག་ཅུ་རྩ་གཉིས་ལྷ་ཡི་འཁོར་
ལོ་ཆེའི། ། གནས་དང་ཉེ་བའི་གནས་ཆེན་ངོ་མཚར་བ། ། ཕྱོགས་་་་
མཚམས་ཀུན་ཏུ་ཚོམ་བུར་བཀྲ་བ་ལས། །ཡེ་ཤེས་འོད་ལྔ་འཁྱིལ་བའི་
གཞལ་མེད་ཁང་། ། ལྷ་དང་གྲུབ་པ་དྲང་སྲོང་བསྟེན་པའི་ གཞི། །
དཔའ་བོ་མཁའ་འགྲོ་སྤྲིན་བཞིན་འདུ་བའི་གནས། ། དེ་རུ་སྔོན་དུ་
གྲུབ་པའི་སློབ་དཔོན་ཆེ། །མཚོ་སྐྱེས་རྡོ་རྗེ་ལ་སོགས་སྔ་འགྱུར་་་་་
དང༌། །རྒྱལ་བ་གཉིས་པ་བློ་བཟང་གྲགས་པའི་དཔལ། །རྣམ་འདྲེན་
སྐལ་ལྡན་རྒྱ་མཚོ་ཞབས་དཀར་བ། ། རྒྱ་བོད་མཁས་བཙུན་གྲུབ་པ་
-
76
-



སྤྲེལ་རྫོང་གནས་བསྔགས་བརྗོད་པའི་སྒྲ་དབྱངས།
མཐའ་དག་གིས། ། ཞབས་ཀྱིས་བཅགས་ཤིང་ལྷ་སྲིན་གདུག་པའི་
ཚོགས། །རྨེག་མེད་བྱས་ཏེ་སྒྲུབ་འབྲས་རྟོགས་པའི་གདེངས། །ཀློང་
དུ་གྱུར་ཚུལ་བསམ་པའི་ཡུལ་ལས་འདས། ། ཟླ་ཤེལ་ཞུན་མས་བྱུགས་
འདྲའི་གནས་རིའི་ངོགས། །སྤྱན་རས་གཟིགས་དབང་ཁ་སར་པཱ་ཎི་
དང༌། ། ལྷ་སྐུ་ཡིག་འབྲུ་མཆོད་རྟེན་ཕྱག་མཚན་སོགས། ། རང་བྱོན་
བྱིན་རླབས་ཟག་མེད་འཇོ་བ་ཡིས། ། སྐྱེ་དགུའི་མིག་ལ་ངོ་མཚར་་་་
དཔལ་ ཡང་ སྦྱིན། ། རྩ་ བར་ མེ་ ཏོག་ འཛུམ་ དཀར་ དགོད་ པ་ ཡི།
གཡུ་ཡི་ལང་ཚོར་དོགས་བསྐྱེད་ནེའུ་གསིང་གཞིར། །ངོ་མཚར་རྩེད་
འཇོའི་གར་གྱིས་རོལ་བ་ཡི། །རི་སྐྱེས་ཚོགས་རྣམས་བག་ཕེབས་དལ་
གྱིས་རྒྱུ། །བཻཌཱུར་ཞུན་མའི་མདངས་ལྡན་མཁའ་དབྱིངས་སུ། །སྤྲིན་
དཀར་ལང་ལོང་དཀྲིགས་པ་ལས་འོང་བའི། །སྦྲང་ཆར་སྙོམས་པོར་
བབས་པས་འཛིན་མའི་བཅུད། །འཚོ་བྱེད་སྨན་གྱི་མྱུ་གུ་དཔག་མེད་
འཁྲུངས། །རྐེད་པར་སྲ་བརྟན་བྲག་རིའི་ངོས་ཡངས་པོར། །གཙང་
བྱེད་གཡུ་ལོ་རྒྱས་པའི་རྐང་འཐུང་ཚལ། །ལྡེམ་ལྡེམ་གཡོ་བའི་རྩེ་མོར་
འཇོལ་གོང་དང་། ། ཁུ་བྱུག་སོགས་ཀྱིས་འགྱུར་ཁུགས་དབྱངས་སུ་་
ལེན། །རྩེ་མོར་ན་བུན་དཀར་བོའི་སྟོད་གཡོགས་ཀྱི། །འཕྱང་འཕྲུལ་
བརྗིད་ལྡན་གཡུ་འབྲུག་གད་མོའི་དབྱངས། ། གྲགས་དུས་གནས་་་་
མདོའི་འཕྲིན་ལས་ཕྱོགས་ཀུན་ཏུ། །སྤེལ་ལ་མངོན་དགའ་རྒྱས་པའི་
དཔལ་མོ་བཞིན། ། དྭངས་གསལ་ཡན་ལག་བརྒྱད་ལྡན་བདུད་རྩིའི་
ཆབ། །དབུ་བ་དཀར་བོའི་ཟེགས་མ་འགྲེམ་བཞིན་དུ། ། ལྷང་ལྷུང་
མྱུར་དུ་འབབ་པས་རྣལ་འབྱོར་རྣམས། །མི་རྟག་ཆོས་ལ་སྐུལ་བཞིན་
- 77 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
མཆོད་ཡོན་སྦྲེངས། ། ཕྱོགས་མཚམས་ཁོར་ཡུག་རི་བྲག་དུ་མའི་་་་
ངོས། ། དཔལ་འབྱོར་འདོད་རྒུ་ཡང་དུ་འཁྱིལ་བ་ཡི། ། མཚོན་བྱེད་
རྒྱལ་སྲིད་ལས་ཀྱི་བཀོད་པ་དང༌། །བཀྲ་ཤིས་རྟགས་རྫས་བརྒྱད་ཀྱི་རི་
མོས་མཛེས། །བྱིན་རླབས་གཏེར་མཛོད་གངས་ཀྱི་རིར། །མོས་གུས་
ཉི་མ་ཤར་བ་ན། ། སྒྲིབ་བྲལ་དག་པའི་ཡེ་ཤེས་ཀྱི། །སྣང་བ་ཅི་ཡང་
འབྱམས་སུ་ཀླས། ནམ་ཞིག་མདོ་སྔགས་ཆོས་ཚུལ་འོ་མའི་མཚོར། །
དམར་སེར་གོས་ཀྱི་འདབ་མ་མཛེས་པ་ཡི། །བློ་གསལ་ངང་མོ་འདུས་
པས་གོས་ཅན་ཁྱོན། །དོག་པོར་འགེངས་པའི་ངོ་མཚར་ཅིས་མི་་་༌་
སྟོན། །མ་བཅོས་རང་བྱུང་བྲག་ཕུག་ཉམས་དགའ་བ། ། མ་བསྐུལ་
བར་ཡང་ངང་གིས་འདུ་བ་ཡིས། །མ་ལུས་འགྲོ་བ་འདྲེན་པའི་དེད་
དཔོན་དུ། །སྒྲུབ་པས་མི་ཚེ་འདའ་བ་ཤིན་ཏུ་གཅེས། །དོན་མེད་འདུ་
འཛིར་གཡེང་བའི་རྒྱུར་ཆུད་པའི། ། གནས་ངན་དེ་དག་རིང་་་་
སྤངས་བྱས་ཏེ། བྱིན་རླབས་མི་ཟད་གཏེར་དུ་གྲུབ་པ་ཡི། །དབེན་
གནས་འདི་འདྲ་རྟག་ཏུ་བསྟེན་པར་སྨོན། །བསོད་ནམས་དགེ་ཚོགས་
རླབས་ཆེན་སྡུད་འདོད་ན། །ཕྱག་སྐོར་གསོལ་འདེབས་ལན་གཅིག་
བྱས་པས་ཀྱང་། །ཚེ་རབས་དུ་མར་བསགས་པའི་སྡིག་པའི་ལས། །
ལྷག་མེད་འདག་པར་རྒྱལ་བའི་ལུང་གིས་བསྔགས། །དེ་ཕྱིར་བསྔགས་
བརྗོད་མགྲིན་པའི་བ་གམ་ལས། །འོང་བའི་ལེགས་བཤད་ཏམྦུ་ར་ཡི་
སྒྲ། ། དད་ལྡན་རྣ་ཡི་རྒྱན་དུ་ད་ལོངས་ལ། ། བསྙེན་སྒྲུབ་ཕྱག་
མཆོད་སྐོར་བའི་ལས་ལ་བརྩོན། །བས་མཐའི་གནས་མལ་བརྟེན་ཏེ་
རྩེ་གཅིག་ ཏུ། ། སྒྲུབ་པའི་རྒྱལ་མཚན་སྒྲེང་བའི་བྱེད་པོ་རྣམས། །
- 78 -



སྤྲེལ་རྫོང་གནས་བསྔགས་བརྗོད་པའི་སྒྲ་དབྱངས།
དཀར་ཕྱོགས་ལྷ་ཀླུའི་མཐུན་རྐྱེན་རབ་བསྒྲུབས་ནས། །འགལ་རྐྱེན་ཚ་
གདུང་དབྱིངས་སུ་གཞིལ་བར་མཛོད། ། བཤེས་གཉེན་མཁས་པའི་
དེད་དཔོན་ལ་བརྟེན་ནས། །མི་མཐུན་ཆོས་བརྒྱུད་རླུང་གིས་མི་གཡོ་
བར། །མི་རྟག་འཆི་བ་དྲན་པའི་དར་ཆེན་གྱིས། །བསྐྱོད་དེ་གཏན་
བདེའི་ནོར་བུའི་གླིང་བགྲོད་ཤོག ། འདི་ལྟར་བསྙད་པའི་ལེགས་
བྱས་དགེ་ཚོགས་མཐུས། །བཤད་དང་སྒྲུབ་པའི་གཤོག་ཡངས་ལ་་་
བརྟེན་ནས། །ཐུབ་བསྟན་མཁར་འཕགས་ལུང་རིགས་དབྱངས་སྙན་
འབུམ། །སྒྲོག་པའི་དགའ་སྟོན་ཡུན་དུ་གནས་གྱུར་ཅིག །
ཅེས་རེབ་གོང་སྐུ་གཞོགས་ཆེན་མོ་ཨ་རོལ་བློ་བཟང་ལུང་རྟོགས་བསྟན་
པའི་རྒྱལ་མཚན་དཔལ་བཟང་པོས་མཛད་པའོ། །
- 79 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
༄༅། །བྲག་དཀར་སྤྲེལ་རྫོང་གི་བསྟོད་པ་ཆོས་དུང་
གཡས་སུ་འཁྱིལ་བའི་སྒྲ་དབྱངས།
༄༅། །བློ་ཆེན་རྒྱལ་བ་རྣམས་དང་མཉམ་པའི་རྩལ། །བཟང་
པོའི་གསུང་རབ་ཟབ་མོར་འཁྱུག་པ་གང་། །གྲགས་སྙན་གཡུ་འབྲུག་
སྟོང་གིས་ཁྱེར་བའི་གཟིས། ། པ་ར་རྣམ་གནོན་སྨྲ་བའི་སེངྒེས་་་་་
སྐྱོངས། ། གང་ གི་ འཆད་ རྩོད་ རྩོམ་ ལ་ འཇམ་ དཔལ་ དབྱངས། །
དགྱེས་ནས་བཞད་པའི་གསང་གསུམ་ད་ལྟ་ཡང་། །རྡོ་རྗེའི་ལྗགས་ཀྱི་
རྩེ་ན་གར་སྒྱུར་བ། ། དགེ་དབང་དཔའ་བོའི་རིགས་ཀྱིས་སྲིད་དུ་
སོང་། ། ཡིད་ལ་རིགས་པའི་རྩལ་དང་ངག་གི་སྒོ། །ཡངས་པོར་ཕྱེ་
བའི་དཀའ་དྲིན་མི་དམན་པ། །བླ་མ་ལྷག་པའི་ལྷ་ཡི་ཞབས་་་་་
རྡུལ། །གཙུག་སྐྱེས་ནོར་བུའི་ཏོག་གིས་ལན་བརྒྱར་མཆོད། །ཨ་ཡིག་
མཚན་གྱི་རོལ་མོའི་ཆ་རེས་ཀྱང་། །སྲིད་བའི་ཚང་ཚིང་གཞིག་པ་གང་
གི་བཀས། ། བྲག་དཀར་གཉན་སྤྲེལ་ཙནྡྲ་ནཱ་ཐའི་རྫོང་། ། ཆེད་དུ་་
བརྗོད་པའི་གཏམ་གྱིས་མཛེས་པར་བྱ། །མདོ་སྔགས་ཐ་སྙད་རིག་
པའི་གཞུང་རྣམས་སུ། །རབ་གསལ་ལེགས་པའི་ལམ་དང་རྗེས་མཐུན་
པ། །ངོ་མཚར་ཉེ་རིང་བར་མའི་ས་ཡི་དཔྱད། །མེས་པོ་ཚངས་པས་
སྒྲིགས་པ་བཞིན་དུ་བཀྲ། ། དཔལ་ལྡན་རྡོ་རྗེ་འཆང་གིས་རྒྱུད་སྡེ་
བཞིར། ། ལྷ་དང་རླུང་གི་ཏིང་འཛིན་སྐྱོང་བའི་གནས། །མཐའ་ཡས་
-- 80 --



སྤྲེལ་རྫོང་གི་བསྟོད་པ་ཆོས་དུང་གཡས་སུ་འཁྱིལ་བའི་སྒྲ་དབྱངས།
གསུངས་པ་དེ་ལྟར་མཛངས་པའི་བློས། །དཔྱད་ན་འཆར་བའི་རྣམ་
འགྱུར་བརྗོད་ལས་འདས། ། རྗེ་བཙུན་མི་ཕམ་རྒྱལ་བའི་དབང་པོ་
ཡིས། །རྒྱལ་སྲས་རྣམས་ཀྱི་སྒྲུབ་པ་བྱ་བའི་ཡུལ། །ཁྱད་པར་མང་པོས་
བརྗོད་པ་དེ་ཡི་དཔལ། ། ཚང་པ་ལས་ཀྱང་ལྷག་པའི་དོན་གྱིས་་་་་
བརྗོད། ། དོན་དམ་སེམས་སྦྱོང་ནམ་མཁའི་རྣམ་འབྱོར་ཅན། ། ལྷ་
མིའི་དྲང་སྲོང་གྲུབ་པ་མཆོག་རྣམས་དང་། ། བདེ་སྐྱོང་ཌཱ་ཀི་གསང་
བའི་གནས་ཤུལ་མའི། །རྡོ་རྗེའི་གླུ་དང་རྣམ་པ་དུ་མས་འབྱོར། །ཕྱི་
ནང་འབྱུང་བ་ཆེན་པོ་རྣམ་པ་ལྔར། ། མ་བུ་དགྲ་གྲོགས་རྟེན་འབྲེལ་
ཟབ་མོའི་འཕྲུལ། །སྤོར་ཐང་རྩིས་རིག་སྨྲ་བའི་ལུགས་ཀྱི་ཀྱང་། །འདི་
ལ་ཆེ་བ་བརྗོད་ན་མུ་མ་མཆིས། །གནས་ས་ཕྱོགས་ཀྱི་ཁོར་ཡུག་ཡངས་
པོ་ན། ། པདྨ་འཁོར་ལོ་བཀྲ་ཤིས་རྟགས་བརྒྱད་ཀྱི། ། སྣང་བ་རབ་
འབྱམས་དད་པའི་སྐྱེ་བོ་ལ། ། སུ་ཡང་འཕྲལ་དུ་མཛུབ་རྩེ་སྒྲེང་བར་
སྤོབས། །རེ་སྐོང་དྲི་མེད་ནོར་བུ་པདྨ་ཅན། །རྒྱལ་བ་རྣམས་ཀྱི་ཐུགས་
རྗེའི་གཏེར་ཆེན་པོ། །འགྲོ་ལ་སྤྱན་རས་གཟིགས་ཀྱི་དབང་ཕྱུག་་་
ཅེས། །ཀུན་ཏུ་གྲགས་པའི་གང་ཅན་མགོན་པོའི་ཞིང་། །དེ་ཕྱིར་བཅུ་
གཅིག་ཞལ་དང་ཕྱག་བཞི་པ། །ཁ་ས་དྲ་ཎི་ལ་སོགས་འཕགས་པའི་
སྐུ། །གང་འདུལ་སྤྲུལ་བའི་རོལ་བ་བསམ་མི་ཁྱབ། །སྐལ་ལྡན་མིག་གི་
འཇུག་པ་དོན་ཡོད་མཛོད། །དེ་དག་ཕྱི་དང་ནང་དང་གསང་བའི་
ཚུལ། ། རྣམ་པ་དུ་མར་དཔྱད་ན་མཁས་པ་དང༌། ། དད་པ་ཅན་ལ་
དགའ་བ་སྐྱེས་ནུས་མོད། ། འདི་ན་རྒྱ་ཆེར་སྤྲོ་བའི་ལུང་མ་མཆིས། །
སྣ་ཚོགས་མོས་པའི་རྗེས་སོང་རྒྱལ་བའི་བཀའ། །གདམས་པར་ཤར་
- 81 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
བའི་བཤད་སྒྲུབ་ཟླ་མེད་པས། ། འཛམ་གླིང་མཁས་པའི་སེམས་རྩེ་
འགུགས་པ་དེའི། ། བསྟན་པའི་ཆུ་འགོ་རྭ་སྒྲེང་གཉིས་པ་་་་་་་་་
འཁུམས། །གངས་དཀར་ཤེལ་གྱི་མཆོད་རྟེན་རྨ་ཆེན་གངས། །མཚོ་
དམའ་གཡུ་ཡི་མཎྜལ་ཁྲི་གཤོག་སྟེ། །རི་མཐོ་གནམ་གྱི་ཀ་བ་ཤེལ་རི་
སོགས། །བུ་ཆོས་ལུང་བསྟན་བདེན་པའི་བདུད་རྩིར་འཁྱིལ། །ད་
དུང་གསེར་ལྷུན་ཐང་གི་རི་ཆུང་སོགས། །དེ་ཚུལ་རྫོགས་པར་མཚོན་
ལ་བདག་གི་བློ། ། གློག་དང་མཚུངས་པའི་རྩལ་གྱིས་སྙེམས་འགས་
ཀྱང་། །ཡི་གེ་མང་བས་འཇིགས་ནས་རེ་ཞིག་བཤོལ། །སྣང་སྲིད་དག་
པའི་འཁོར་ལོར་སྡོམ་མཛད་པ། །མས་བརྟན་ལྷན་སྐྱེས་བདེ་་་་
མཆོག་གི་རྩལ། །རྣམ་ལྔའི་རྟེན་དང་བརྟེན་པར་འཁྲིགས་པ་ལས། །
དཔལ་གྱི་ཙ་རི་ཏྲ་དང་གཉིས་སུ་མེད། །མདུན་ལ་རྨོངས་པས་རིང་
པོར་མི་དཔྱོད་པར། ། རང་གི་གམ་ནས་གསང་མཐའི་ལམ་བཟང་
ཚོལ། །ཉེར་བཞིའི་ཌ་ཀི་སྙིང་པོའི་ཡོ་གི་ནཱིས། །རྣལ་འབྱོར་སྐྱོང་བའི་
དམ་བཅའ་ཅིའི་ཕྱིར་འདོར། །གནས་འདིར་སྨྲ་བའི་པདྨ་འདབ་་་
བརྒྱད་དུ། ། གྲོལ་བར་རེ་བའི་ཁུར་འཛིན་འགའ་ཞིག་གིས། །འདུ་
དང་ཉེ་བའི་འདུ་བའི་འདུ་བར་ཡང་། །བློ་ཡི་རྩེ་མོ་འཕེན་ནམ་འཕྱང་
མོ་ཉུག །པདྨའི་མཚོ་ལས་པདྨའི་སྐུར་བཞེངས་ཏེ། །དྲེགས་པ་ཟིལ་
གནོན་པདྨ་སམྦྷ་ཝས། །བཀའ་བརྒྱད་གསང་བའི་དཀྱིལ་འཁོར་ཆེན་
པོའི་ངང་། ། མ་རུངས་སྲེག་བྱེད་མངོན་སྤྱོད་མེ་ཡི་ཆར། ། དྲག་ཏུ་
ཕབས་པས་གདུག་ཅན་བསྐྲད་པ་དང་། །བྱིན་རླབས་ཉི་འོད་འབུམ་
ཕྲག་བསྐྱིལ་བའི་མཐུས། ། ཆོས་མཛད་དམ་པའི་སྐྱེ་བོ་ཐར་པའི་་་
- 82
-



སྤྲེལ་རྫོང་གི་བསྟོད་པ་ཆོས་དུང་གཡས་སུ་འཁྱིལ་བའི་སྒྲ་དབྱངས།
སར། །དོགས་པ་མེད་པར་བསྐྱོད་པའི་བཀའ་དྲིན་མཛད། ། ཀླུ་སྒྲུབ་
སྐྱུ་རར་རོལ་བ་གྲུབ་པའི་དབང་། །འབྲི་གུང་འཇིག་རྟེན་གསུམ་གྱིས་
མགོན་པོ་ཞེས། །མཁའ་ལ་སྤྱོད་པའི་སློབ་འབངས་བརྒྱད་ཁྲི་ཅན། །
དེ་ཡི་ཞབས་ཀྱི་རི་མོ་གནས་འདིར་བྲིས། ། ཟབ་གསལ་མཉམ་ཉིད་
དགོངས་པ་ཀློང་བརྡོལ་པས། །རང་གཅེས་མཚན་འཛིན་སྣང་བར་
བཅས་པའི་བདུད། ། ཡུལ་གྱི་ཐོག་ཏུ་གཅོད་པའི་རྣལ་འབྱོར་མ། །
ལབ་ཀྱི་སྒྲོན་མས་སྒྲུབ་པའི་སྒྲོན་མེ་སྦར། །འཕགས་ཡུལ་པཎྜི་ཏ་ལ་
རྒོལ་ནུས་པའི། །སྨྲ་བའི་སེངྒེ་ཤེས་རབ་རལ་གྲིའི་སོ། །ས་པཎ་ཆེན་
པོ་ཀུན་དགའ་རྒྱལ་མཚན་ཡང་། ། འདི་རུ་བྱོན་ནས་བྱིན་གྱིས་་་་་
བརླབས་པར་གྲགས། །རིགས་གསུམ་གཅིག་བསྡུས་འཇམ་མགོན་བློ་
བཟང་གྲགས། །གངས་ལྗོངས་ཆོས་ཀྱི་རྒྱལ་པོར་གཤེགས་པའི་ཚེ། །
འདིར་བྱོན་བཀྲ་ཤིས་ཀུན་གྱི་བཀྲ་ཤིས་པ། །གྲགས་པའི་བཀྲ་ཤིས་
སྙན་གྲགས་དགེ་ཞེས་གསུངས། ། རང་བྱུང་ རྟེན་ གྱིས་ཕྱུར་བུར་་་་་
གཏམས་པ་དང། ། དམ་པ་གོང་མའི་སྒྲུབ་གནས་ཁྱད་འཕགས་་་་་
སོགས། །ཕྱི་ནང་ཞིང་གི་བཀོད་པ་སྣ་ཚོགས་པར། །དགྱེས་གཟིགས་
བྱིན་རླབས་བདུད་རྩིའི་གྲུ་ཆར་བསྙིལ། །བས་མཐར་འཇིགས་མེད་
སྤོས་ཀྱི་གླང་པོའི་བློས། །བུད་བསྙེགས་ཐོབ་གསུམ་གསང་བའི་རྣལ་
འབྱོར་ཅན། །མདོ་སྨད་མུན་གླིང་དཀར་པོར་བསྒྱུར་བའི་མགོན། །
སྐལ་ལྡན་རྒྱ་མཚོས་གནས་འདིའི་གཟི་བྱིན་བསྐྱེད། ། ཞི་དུལ་བག་
ཡོད་ལི་ཁྲིའི་འཁྲི་ཤིང་གིས། །རི་དང་རི་སུལ་དཀྲིགས་པའི་གསེར་
ཁང་པ། །བློ་བཟང་བསྟན་འཛིན་བློ་བཟང་རྒྱལ་བའི་དཔེ། ། སློབ་
- 83 -



༄༅། །མདོ་སྨད་བ།ནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
མར་བཅས་པས་བསྟན་པའི་རྒྱ་མཚོ་བསྐྱིལ། །ངེས་དོན་དམ་པའི་
སྐྱེས་བུ་པདྨའི་ལྗོན། །ཚོགས་དྲུག་རང་སར་གྲོལ་བའི་ཞབས་དཀར་
པ། །རྟོགས་ལྡན་གངས་ཀྱི་སེངྒེ་དེ་ཡིས་ཀྱང་། །སྔ་འགྱུར་རིག་སྟོང་
ཏིང་འཛིན་ཡུན་རིང་བསྐྱངས། ། ཤར་གྱིས་དོར་ཞིང་ཁྲིས་ཀྱང་མ་
བཀུར་མོད། །གཉིས་ཀ་དྲིལ་ལས་ཆེས་ཆེར་འཕགས་པ་ཡི། །གྲགས་
པ་རྒྱ་མཚོས་འཛིན་མའི་དཀྱིལ་འཁོར་ཁྱབ། ། རྒྱལ་མཚན་སེངྒེ་བདེན་
པ་མིན་ནོ་ལོ། །བློ་གྲོས་བཟང་པོས་འགྲོ་བའི་སྡུག་བསྔལ་གཟིགས། །
ལུང་དང་རིགས་པས་ལམ་འབྲས་གཏན་ལ་ཕབས། ། རྒྱ་ཆེན་སྤྱོད་
པས་སྲིད་པའི་མཚོ་ལས་བརྒལ། །བློ་བཟང་ལུང་རིགས་རྒྱ་མཚོ་་་
འདིར་བྱོན་ཚེ། །གནས་སྒོར་བཅོམ་ལྡན་ཀླུ་དབང་རྒྱལ་པོ་དང་། །ཙ་
རིའི་ཕུག་ཏུ་འཕགས་པ་བཅུ་གཅིག་ཞལ། །གཞན་དུ་སེམས་དཔའི་
འཁོར་གྱིས་བསྐོར་བ་ཡི། ། ཐུགས་རྗེ་ཆེན་པོ་ཕྱག་སྟོང་སྤྱན་སྟོང་་་
དང༌། །སྟོབས་ཆེན་གཤིན་རྗེ་ཆོས་ཀྱི་རྒྱལ་པོ་སོགས། །ངོ་མཚར་དག་
པའི་གཟིགས་སྣང་བསམ་ལས་འདས། །འདི་དུས་སྐུ་ཡི་ན་ཚོད་ཆེས་
ཕྲ་བས། །དད་པའི་འོ་མ་མི་འཕྱུར་རང་དབང་ཅི། །ཁྱད་པར་སྨེ་བ་
བརྩེགས་པའི་གྲུབ་ཆུའི་སར། །གསལ་འཚེར་འཇའ་ཚོན་ཁ་དོག་རྣམ་
པ་ལྔའི། །འོད་ཀྱི་ཕྲེང་བ་བལྟ་བས་མི་ངོམས་པ། །ལེགས་སོ་འབུལ་
བའི་ཚུལ་གྱིས་སྤྱན་སྔར་བྱུང་། ། དེ་ནི་རང་གི་མཛད་སྤྱོད་རྣམ་དག་
ལ། ། ལྷ་སྲུང་དགྱེས་པའི་མཚན་མ་ཡིན་ལགས་མོད། ། མ་འོངས་་་་
བསྟན་དང་འགྲོ་ལ་དཔལ་སྟེར་བའི། ། རྟེན་འབྲེལ་ཟབ་མོའི་དོན་
ཡང་འདི་ལྟར་འཆར། ། སྡོམ་གསུམ་རྣམ་པར་དག་པའི་ཤེས་རྒྱུད་
- S:4 -



སྤྲེལ་རྫོང་གི་བསྟོད་པ་ཆོས་དུང་གཡས་སུ་འཁྱིལ་བའི་སྒྲ་དབྱངས།
ལ། །བཀའ་བོད་རྣམ་ལྔའི་ཐོས་བསམ་འཁྲུལ་བྲལ་དང༌། ། དེ་དོན་
ལམ་ལྔའི་ཉམས་ལེན་འཕེལ་འགྱུར་ཞིང་། །ཁ་དོག་ལྔ་ལྡན་ཤིན་ཏུ་ཕྲ་
བའི་རླུང་། ། ལམ་གྱི་རིམ་ལྔས་གོང་དུ་ཁྲིད་པ་ལས། །འབྲས་བུའི་
རིགས་ལྔ་མཇལ་བ་མང་པོ་ཞིག ། འབྱུང་བར་འགྱུར་ཞེས་བསྐུལ་
བའི་བརྡ་རུ་སེམས། །ད་ལྟ་མཐོང་བའི་འབྲས་བུའི་རྟགས་པས་སོ། །
འོད་ཕྲེང་གྲུབ་ཆུའི་ས་རུ་ ཤར་བ་དང༌། ། ཆོས་རྒྱལ་འཇིགས་ཟིལ་་་
གཞན་དང་མི་མཉམ་པས། ། རྟག་ཏུ་སྲུང་སྐྱོབ་གཡེལ་བ་མེད་དོ་
ཞེས། ། གསུང་གི་བདུད་རྩི་སྩལ་བར་སོམ་ཉིས་དབེན། ། ཟད་པར་
ཟིལ་གནོན་ཏིང་འཛིན་རྩལ་རྫོགས་ཤིང་། །ཟུང་འཇུག་གྲུབ་པའི་་
དཔའ་བོ་ཁྲི་ཕྲག་གི། །འཕྲོ་འདུ་མི་ཟད་དབྱར་གྱི་སྤྲིན་འདྲ་བས། །
འདི་ན་རང་བྱོན་སྣང་བ་དཔག་ཏུ་མེད། །ཕྱི་ནང་གནས་མཆོག་ཉེར་
བཞིའི་ཌཱ་ཀིའི་ཚོགས། ། འཇའ་ཟེར་འཁྲིགས་པ་ལྟ་བུར་རོལ་བའི་
ཡུལ། ། ས་སྤྱོད་གསང་བའི་ཕུག་པ་རིང་པོ་དང་། ། དམ་པའི་སྒྲུབ་
གནས་མཐོང་གྲོལ་མང་པོས་བརྒྱན། །རིས་མེད་མཁས་དང་གྲུབ་པའེ་
དག་སྣང་ལ། །འདི་ནས་དད་པའི་སྐྱེ་བོ་ཡང་དང་ཡང་། །ལྷ་ཡི་ཡུལ་
དུ་འགྲོ་བ་གཟིགས་པ་ལས། །མཐོ་རིས་ལ་ཞེས་གྲགས་པ་དོན་ལྡན་
ཡོད། །སྨྲ་བའི་ཁྱུ་མཆོག་འཇམས་མགོན་ཆོས་ཀྱི་རྗེ། །གང་གི་རྩེ་མོ་
དགྱེས་པར་བྱོན་པ་དང་། །བཀྲ་ཤིས་ཀུན་གྱི་བཀྲ་ཤིས་ཞེས་གསུངས་
པ། ། ལྷང་ངེར་མཉམ་པས་བཀྲ་ཤིས་ལ་ཞེས་བཏགས། ། སྟོབས་་་་་
བཅུའི་སྐྱེད་ཡུམ་ཨཱརྱ་ཏཱ་རེ་མ། ། དཀར་ནག་དགེ་སྡིག་ཤན་འབྱེད་
ཆོས་ཀྱི་རྒྱལ། །ཟབ་གསང་སྤྲུལ་བའི་བསྟོད་དབྱངས་དམིགས་བརྩེ་
- 85 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
མའི། ། རི་གསུམ་རེ་རེའི་ཆེ་བའང་འདིར་མི་ཤོང་། ། རྒྱབ་རི་མཐོ་
བས་མི་མཐུན་ཟིལ་གྱིས་གནོན། ། གསལ་བརྗིད་གཡོ་མེད་ལྟ་ སྒོམ་
སྤྱོད་པ་དག ། མདུན་རི་སྒྲོལ་མས་ལས་བཞི་ལྷུན་གྱིས་གྲུབ། །
མནྡལ་དང་མཚུངས་མཁོ་རྒུའི་ལོངས་སྤྱོད་འཕེལ། །གཡས་རི་སྨན་གྱི་
གཙོ་བོས་ནད་ཀུན་སེལ། །ནང་དུ་བཏུད་པས་སྦྱིན་པའི་བདག་པོ་
སྡུག ། གཡོན་རི་རྒྱས་པས་མདོ་རྒྱུད་འཆད་ཉན་དགེ། །མཐའ་
བརྟན་རྩེ་ཟོར་བསླབ་གསུམ་རྣམ་གཞག་མང་། །དུས་བཞིར་དུས་ཀྱི་
ཁྱད་པར་ཕུན་ཚོགས་པས། ། ཕྱི་ནང་འབྱུང་བ་ཆ་སྙོམས་བདེ་བའི་
ཕུལ། །གཡུ་ཡི་ཁུ་བ་ལན་བརྒྱར་འཐུངས་པ་ཡི། །རི་ཀླུང་སྤང་ལྗོངས་
སྐྱིད་པའི་དོ་ར་ན། །སྨན་གྱི་མེ་ཏོག་སྣ་ཚོགས་འཛུམ་གྲོལ་ཞིང་། །
ཟེའུ་འབྲུ་འདབ་མའི་ཚོན་རིས་འབུམ་བཀྲ་བ། ། ཕན་ཚུན་མཚར་
སྡུག་ལྟ་བའི་གར་ལ་བྲེལ། །དྲི་ཞིམ་ལྷ་ཡི་སྤོས་ཀྱི་རྒྱལ་བ་མཆོད། །
ཐིག་ལེ་དྲུག་པའི་བུ་མོ་མགྲོན་དུ་འབོད། ། སྙན་པའི་གླུ་དབྱངས་དྲི་
ཟའི་ཁེངས་པར་རྒོལ། །མཁའ་སྤྱོད་མཁའ་ལ་འཕུར་ལྡིང་ཡིད་འོང་
བས། །རང་རང་ལུགས་ཀྱི་འགྲིན་པའི་དྲིལ་འཁྲོལ་ཞིང་། །ཆོས་ཀྱི་
སྡོམ་དང་སྲིད་ལ་སྐྱོ་བའི་གཏམ། ། རྣམ་པ་དུ་མར་བསྒྲགས་ནས་་་
གཙང་བའི་སར། ། སྡིག་པས་དག་པའི་ཟས་ལ་སྤྱོད་བཞིན་དུ། །
འཁོར་འདས་སྐྱོན་ཡོན་བདེ་སྡུག་བླང་དོར་ལ། ། དྲན་པ་མ་གཡེང་
མེལ་ཚེ་རྣོན་པོའི་མིག ། འདི་ལྟར་དགོས་ཞེས་བྱ་ར་བྱེད་པ་་་་
མཚོན། ། དྲང་སྲོང་ལྷུང་བའི་དཔེ་ལྟར་རི་དྭགས་རྣམས། །བུས་པ་
གཞོན་ནུས་རང་གི་མ་ལ་བཞིན། །ཡ་ང་བག་ཚའི་དྲི་ཡང་རིང་བཏང་
- 86 -



སྤྲེལ་རྫོང་གི་བསྟོད་པ་ཆོས་དུང་གཡས་སུ་འཁྱིལ་བའི་སྒྲ་དབྱངས།
ནས། །སྒང་གཤོངས་འདོད་པའི་གནས་སུ་འདོད་རྒུར་འཚོ། ། ཕན་
ཚུན་མཛའ་བ་ནམ་ཡང་མི་ལྷོད་པས། ། ང་ཁྱོད་མེད་པའི་བཟའ་་་
བཏུང་སྣ་ཚོགས་པར། །འདེམས་པས་སྤྱོད་ཀྱང་འདོད་ཆུང་ཆོག་ཤེས་
ལྡན། །རེས་འགའ་བདེ་བའི་མལ་དུ་བསམ་གཏན་བྱེད། ། འཕྲལ་
དང་ཡུན་གྱི་འདུན་མར་སོ་སོར་རྟོག ། ཕལ་ཆེར་རྩལ་གྱི་རྩེ་འཇོ་
མཚར་དུ་འགྲེམ། །དགེ་བའི་དབུ་འཕང་བསྟོད་ཕྱིར་གྱེན་ལ་འཕྱོ། །
ཐད་མཆོང་ཐུར་རྒྱུག་བལྟ་བས་ཆོག་མི་ཤེས། །ཀྱེ་མ་འགྲོ་བའི་གཙོ་བོ་
རྐང་གཉིས་པ། ། སྙིགས་དུས་ཚེ་ཐུང་ནམ་འཆི་ཆ་མེད་འདིར། །
གཤེད་མས་གཤེད་མ་མཐོང་བ་ཇི་བཞིན་དུ། །འཐབ་རྩོད་འཁོན་
འཛིངས་མ་བྱེད་ངོ་རེ་གནོང་། །མི་བློ་རང་དགར་གློད་པས་ངེད་ཀྱི་
རིགས། །གཅིག་ལ་གཅིག་ཟའི་ཚིག་གིས་སྨོད་ན་ཡང་། །འདི་ལྟར་
ལགས་ཞེས་ཕན་ཚུན་བརྩེ་ཉམས་ཀྱིས། ། ཁོང་རྒོད་ཅ་ཅོའི་གང་གི་
ཤགས་ཀྱང་འདེབས། །གནས་འདིའི་རི་བོ་ཆེ་ཆུང་ཅི་འདྲ་ཡང་། །
གཞན་ན་མེད་པའི་མིག་གི་བདུད་རྩི་སྟེ། །མཐོང་བ་ཙམ་གྱིས་ལོག་
པའི་སྣང་བ་སྒྱུར། །དད་པའི་སྒོ་བརྒྱ་འབྱེད་པའི་ལྡེ་མིག་ཡིན། །རྒྱལ་
བ་ཏིལ་གྱི་གང་བུའི་གཞལ་མེད་ཁང། །ཁྱད་པར་བཅོམ་ལྡན་འཁོར་
ལོ་སྡོམ་པ་དང་། །ཕྱག་ན་པདྨོའི་ཞིང་དུ་སོམ་ཉི་བྲལ། །རྣམ་དཔྱོད་
མེ་ལོང་མངའ་བ་སུ་མི་གུས། །རྡུལ་ཕྲན་མཐོན་པོར་བརྩེགས་པ་འདི་
དག་ཀུན། །ཆོས་དང་སྲིད་ཀྱི་བླང་དོར་གང་ལ་ཡང་། །བརྟན་བརླིང་
བློ་གྲོས་རིགས་པའི་ཟུར་མང་བས། ། དཔྱད་ན་གནད་དུ་སྨིན་ཞེས་
འདོམས་པས་བྲེལ། །ཤེལ་རི་རྩ་བ་གཅིག་ལ་རྩེ་མོ་གསུམ། །ནང་གི་
- 87 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
དག་པ་སྦྱར་ན་མཐའ་དང་བྲལ། །ཕྱི་དབྱིབས་བྱང་ཆུབ་གསུམ་པོ་
གང་བཞེད་ཀྱང་། ། ཡང་དག་ལྟ་བ་དགོས་པར་སྨྲ་དང་མཚུངས། །
བསྟེན་ན་བྱིན་རླབས་རྒྱུན་མི་འཆད་པའི་བརྡར། །ཡིད་འོང་གྲུབ་ཆུ་
དུ་མ་ལྷུག་ལྷུག་འབབ། ། ལྷ་ཤིང་ཤུག་པ་གཡུ་ཡི་གོས་བཟང་ཅན། །
དུས་བཞིར་མཛེས་སྡུག་འགྱུར་བ་མ་མཆིས་པས། །སྐྱེ་བོ་རྣམས་ཀྱི་ཡི་
ག་ཅི་ཡང་འཛིན། །ལྗོན་པའི་རྒྱལ་པོ་ཀུན་བཟང་མཆོད་པའི་སྤྲིན། །
སྐྱེ་གནས་གཙང་བའི་ས་གང་མཐོ་བའི་སར། ། སྐྱེས་པའི་ཚུལ་དང་
རྒྱས་པའི་དཔལ་ཡོན་གྱིས། ། སྐལ་ལྡན་མང་པོ་དད་པའི་ལམ་་་་་
འདྲེན། །རྭ་སྒྲེང་ལས་ཀྱང་ལྷག་པའི་ཁྱད་ཆོས་མཚར། །ནམ་ཡང་མི་
འགྱུར་གཙང་མའི་ལྟ་སྒོམ་སྤྱོད། །གཞན་དང་མི་མཉམ་གཟི་བྱིན་
ལྷང་ལྷང་དུ། །སྒྲུབ་པར་འདོད་ན་ང་ལ་ལྟོས་ཤིག་ཅེས། །བསྐུལ་བའི་
དངོས་པོར་ཚངས་པས་སྤྲོས་སམ་སྙམ། །མདུན་ན་ཆུ་བོ་གཡུ་འབྲུག་
སྔོན་མོའི་ཚུལ། ། མཆོད་སྦྱིན་མི་ཟད་ནམ་མཁའ་མཛོད་ཀྱི་སྒོ། །
ཡངས་པོར་ཕྱེས་ནས་ལེ་ལོར་མི་གཡེང་བར། །དག་བྱེད་ཟབ་མོའི་
རང་སྒྲ་སྒྲོག་བཞིན་དུ། ། རྨ་ཀླུང་ཆེན་པོའི་གྲོགས་སུ་སྤྲོ་བས་འཇུག
། གནས་འདིའི་ལྷ་སྲུང་ཞི་ཁྲོ་ཀུན་བགྲོས་ཏེ། །དྲི་བྲལ་འོད་ཕྲེང་ཕུལ་
ནས་བསྐུལ་བ་བཞིན། །བློ་བཟང་ལུང་རྟོགས་བསྟན་པའི་རྒྱལ་མཚན་
གྱིས། །བདེ་ཆེན་ཆོས་རྫོང་འཛིན་མའི་རྒྱུན་དུ་བསྐྲུན། །བློ་ལྡན་སྐལ་
བཟང་སྐྱོང་བའི་མགོན་པོ་འདིས། ། ལུང་དང་རྟོགས་པ་བཤད་སྒྲུབ་
ཟུང་འབྲེལ་དུ། ། བདེར་གཤེགས་བསྟན་པའི་རྒྱལ་མཚན་ ཅི་ཡང་་་
བསྒྲེངས། །གཟུར་གནས་གཙུག་གི་ནོར་བུར་མཆོད་པའི་རིགས། །
– 88 -



སྤྲེལ་རྫོང་གི་བསྟོད་པ་ཆོས་དུང་གཡས་སུ་འཁྱིལ་བའི་སྒྲ་དབྱངས།
ཇིར་དགེ་དཔོན་པོ་མ་ལ་ཡ་ཡི་རླུང༌། །དད་པའི་དྲི་བསུང་རྒྱུན་དུ་
འཐུལ་བ་དེས། ། ས་གཞི་ཕུལ་བའང་འབྲོམ་གྱི་རྭ་སྒྲེང་དང་། །སྦྱར་
ན་ཀུན་ནས་འབྱོར་བར་ཁོ་བོས་སེམས། །ས་ཡི་དམིགས་གནད་ཚོལ་
ཚེ་ད་ལྟའི་ཐད། །འཛུམ་གྲོལ་གངས་རིའི་མགོན་པོ་ཕྱག་བཞི་པ། །
གསལ་བར་གཟིགས་པས་ལྷུན་གྲུབ་ཆོས་ཀྱི་རྫོང་། །གསེར་གྱི་གཞོང་
བར་ནོར་བུ་སྤུངས་དང་མཚུངས། །དེ་ལྟར་སྤྱན་རས་གཟིགས་ཀྱིས་
མཚོན་པའི་ས། ། སྤྱན་རས་གཟིགས་ཀྱིས་བདག་ཏུ་བཟུང་བའི་་་་་་
གཞིར། ། དགེ་ལྡན་ལུགས་བཟང་བདུད་རྩིའི་རྒྱ་མཚོ་འཕྱུར། ། བློ་
གསལ་ངང་བའི་ཁྱུ་ཚོགས་རྩེན་པར་རིགས། བཀའ་པོད་རྣམ་ལྔའི་ལུས་
ཀྱི་འདེགས་བྱེད་དུ། ། ཐོས་བརྩོན་རླུང་གི་གཤོག་པའི་རྩལ་རྫོགས་
ཤིང༌། །ལུང་རིགས་སྙན་རྒུར་སྒྲོག་པའི་མགྲིན་པ་ཅན། །གསར་བྱུང་
འཁོར་ལོའི་ལག་ལྡན་འདི་ན་མང་། །ཐུན་མོང་ལམ་ནས་གསང་བའི་
སྒོར་ཞུགས་ཤིང་། ། དབང་དོན་ཏིང་འཛིན་ཟབ་མོའི་ཟིལ་འབར་་
བས། །དག་པ་རབ་འབྱམས་བདེ་སྟོང་ནོར་བུའི་གཏེར། །རྡོ་རྗེ་ཐེག་
པའི་བསྟན་འཛིན་དམ་པས་གང་། །ལུང་གི་བསྟན་པ་གཞན་ལ་སྨྲ་བ་
དང༌། །རྟོགས་པའི་བསྟན་པ་རང་གིས་སྒྲུབ་པ་ཡི། །སྐྱེས་མཆོག་རྒྱལ་
བ་དགྱེས་པ་འབྱོན་བཞུད་ཀྱིས། །བྱ་རྒོད་ཕུང་པོའི་རི་བོ་ལྟ་བུར་་
མཛེས། །མདོར་ན་མཆོག་གི་སྐུ་དང་གསུང་གི་རྟེན། །རང་བྱོན་འདི་
འདྲ་སྔོན་ཆད་ཐོས་པའང་མེད། །དེ་ཕྱིར་བསྟོད་པའི་མཆོག་འདིས་
བསྟོད་པ་ཡང་། །མཚར་བ་རབ་རྫོགས་བློ་ཡི་སྟོབས་ལས་ལོངས། །
འབྱོར་ལྡན་འབྱོར་བས་མཆོད་སྦྱིན་བསོད་ནམས་སྤེལ། །བློ་ལྡན་བློ་
- 89 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
ཡིས་ཐོས་བསམ་སྒོམ་གསུམ་མཛོད། །དད་ལྡན་དད་པས་ཕྱག་དང་
བསྐོར་བ་གྱིས། །ཞིང་གི་མཐུ་ལས་དལ་བ་དོན་ལྡན་འཚལ། །འདིར་
འབད་དགེ་བ་གངས་རིའི་རྩེ་མོ་ལ། །བཅོ་ལྔའི་ཟླ་འོད་བྱེ་བ་ལྷུང་འདྲ་
བས། །རིས་མེད་ཆོས་ཚུལ་ཕྱོགས་བརྒྱར་རྒྱས་པ་དང་། །མཁའ་ཁྱབ་
སྐྱེ་རྒུ་སྐྱིད་པས་འཚོ་གྱུར་ཅིག ། བློ་གྲོས་བཟང་པོའི་རང་མདངས་
མཚན་དཔེའི་སྐུ། ། ལུང་དང་རྟོགས་པའི་སྣང་བྱེད་དྲུག་ཅུའི་་་་་་
གསུང། །བསྟན་དང་སྟོན་པའི་གསང་བ་གསལ་བའི་ཐུགས། །རྒྱལ་
བའི་མཚན་མས་བདུད་སྡེ་གནོན་པར་སྨོན། །ཚུལ་གནས་ཐོས་བསམ་
ཡོན་ཏན་མཆོག་གི་གཏེར། །གཏིང་མཐའ་མི་མངོན་སྟོབས་སུ་དར་
བ་དང༌། ། ཕྲ་ཞིབ་རྣམ་དཔྱོད་འཆད་རྩོད་རྩོམ་པའི་རླབས། །ཟབ་
རྒྱས་གཞུང་གི་གར་ལ་རོལ་བའི་གླིང་། །འདི་འཛིན་འདུས་པའི་ས་
མཛའ་བ་མི་ཕྱེད་ཅིང་། །ཚེ་རིང་ནད་མེད་བཤད་སྒྲུབ་ཆོས་སྤྱོད་
འཕེལ། །མཆོད་བྱ་མཆོད་བྱེད་མཆོག་ཏུ་དར་བ་ཡིས། །དཔལ་ལྡན་
བླ་མའི་བཞེད་དགོངས་འགྲུབ་གྱུར་ཅིག ། །
ཅེས་བཅོམ་ལྡན་འདས་དཔལ་འཁོར་ལོ་སྡོམ་པ་དང་འཕགས་པ་འཇིག་
རྟེན་དབང་ཕྱུག་གི་གནས་མཆོག་ཁྱད་པར་ཅན་བྲག་དཀར་སྤྲེལ་རྫོང་ལ་བསྟོད་
པའི་རབ་ཏུ་བྱེད་པ་ཆོས་དུང་གཡས་སུ་འཁྱིལ་བའི་སྒྲ་དབྱངས་ཞེས་བྱ་བ་འདི་
ནི། ངོ་མཚར་སྤྲེལ་བའི་ཕོ་བྲང་འདི་ཉིད་ཀྱི་གསང་བ་བསམ་གྱིས་མི་ཁྱབ་པའི་ལོ་
རྒྱུས་རྣམ་པར་དག་པའི་ལུང་གིས་ཟིན་ཅིང་། ། སྐྱེས་པའི་རབས་ཀྱི་ཕྲེང་བ་དུ་
མར་གཞན་དོན་འབའ་ཞིག་ལྷུར་བླངས་པའི་བདག་ཉིད་ཆེན་པོ་ཨ་རོལ་རིན་པོ་
ཆེའི་ཞལ་སྔ་ནས་བློ་བཟང་ལུང་རྟོགས་བསྟན་པའི་རྒྱལ་མཚན་དཔལ་བཟང་
པོས་ལྷ་རྫས་དང་བཅས་གསུང་ནན་ཆེན་པོས་བསྐུལ་བའི་ངོར། ། ཤཱཀྱའི་དགེ་
-- 90
-



སྤྲེལ་རྫོང་གི་བསྟོད་པ་ཆོས་དུང་གཡས་སུ་འཁྱིལ་བའི་སྒྲ་དབྱངས།
སྦྱོང་ཤེས་རབ་རྒྱ་མཚོ་འཇམ་དཔལ་དགྱེས་པའི་བློ་གྲོས་སུ་འབོད་པས། །འདི་
སྐོར་གྱི་ཡིག་རིགས་འགའ་ཞིག་མིག་ལམ་དུ་སོན་པ་ལ་རྣམ་པར་དཔྱད་དེ་རབ་
བྱུང་བཅུ་དྲུག་པའི་བགྲང་བྱའི་ཉག་མ་བཅུ་དགུ་པ་ཤིང་བྱ་ཟླ་བ་བཅུ་གཉིས་
པའི་ཡར་ངོའི་རྒྱལ་བ་གཉིས་པའི་ཚེས་བཟང་པོར་སྦྱར་བ་སིདྷིར་སྟུ། །
- 91 —



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
༄༅། །བྲག་དཀར་སྤྲེལ་རྫོང་གི་འདོད་གསོལ་བདུད་རྩིའི་
གྲུ་ཆར་ཞེས་བྱ་བ་བཞུགས།
༄༅། ། ཨོཾ་སྭཱ་སྟི༔ གནས་མཆོག་ཆེན་པོ་བྲག་དཀར་སྤྲེའུ་
རྫོང ཕྱི་བལྟས་ཤེལ་དཀར་རིན་ཆེན་བྲག་རི་འབར༔ སྐྱེད་
མོས་ཚལ་དང་ཆུ་ཀླུང་འབེབས་པའི་གནས༔ སྟེང་ན་རྩ་བརྒྱུད་བླ་
མས་བྱིན་ཆེན་ཕོབ༔ བར་ན་ཡི་དམ་རྒྱུད་སྡེ་སྤྲིན་ལྟར་འཐིབས
འོག་ན་མཁའ་འགྲོ་ཆོས་སྐྱོང་གློག་ལྟར་འཁྱུག༔ རྩ་གསུམ་དཀྱིལ་
འཁོར་རྒྱ་མཚོའི་ལྷ་ཚོགས་ལ༔ བདག་ཅག་གདུང་ཤུགས་དྲག་་
པོའི་མོས་གུས་ཀྱིས༔ གསོལ་བ་འདེབས་སོ་བདག་རྒྱུད་བྱིན་གྱིས་
རློབས༔ འདི་དང་ཕྱི་མ་བར་དོ་ཀུན་ཏུ་གཟིགས༔ ངན་སོང་
གསུམ་གྱི་སྐྱེ་སྒོར་རབ་བཅད་པ མངོན་སུམ་ཞལ་གཟིགས་་་་
དབང་བསྐུར་རྒྱས་བཏབ་ནས༔ གདོད་མའི་རྒྱལ་ས་ཟིན་པར་་
བྱིན་ཀྱིས་རློབས༔ མདོར་ན་ཡངས་པའི་རྒྱལ་ཁམས་ཐམས་ཅད་
དུ ནད་མུག་འཁྲུགས་རྩོད་སད་སེར་ཐན་པ་དང༔ ནག་་་་
ཕྱོགས་མི་དང་མི་མིན་འབྱུང་པོ་ཡིས༔ བར་ཆད་རྐྱེན་ངན་གློ་བུར་
གདོན་བགེགས་སོགས༔ མི་ཤིས་རྒུད་པ་ཐམས་ཅད་ཞི་བར་ཤོག
འཇིག་རྟེན་ཁམས་སུ་ལོ་ལེགས་བདེ་སྐྱིད་ལྡན༔ སངས་རྒྱས་་་་་
བསྟན་དང་བསྟན་འཛིན་བུ་སློབ་ཀྱི༔ སྲིད་དང་ཞི་བའི་འདོད་
- 92 --



སྤྲེལ་རྫོང་འདོད་གསོལ་བདུད་རྩིའི་གྲུ་ཆར།
དགུ་ལེགས་འབྱོར་ནས༔ བདེ་སྐྱིད་ཉི་མའི་འོད་སྣང་འབུམ་་་་་
འགྱེད་ཤོག ཅེས་གནས་བཞི་གྲུབ་ཆེན་རིན་པོ་ཆེས་མཛད་པའོ། །
- 93 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
༄༅། །གནས་ཆེན་བྲག་དཀར་སྤྲེལ་རྫོང་གི་གནས་ཡིག་
མུ་ཏིག་ཕྲེང་མཛེས་ངོ་མཚར་ལྷ་ཡི་རོལ་དབྱངས་
ཞེས་བྱ་བ་བཞུགས་སོ། །
༄༅། །ཨོཾ༔ འགྲོ་མགོན་བློ་བཟང་ཆོས་ཀྱི་རྒྱལ་ས་ཆེར། །
ངོ་མཚར་ལུང་རྟོགས་གསེར་སྦྱང་འཁོར་ལོ་ཡིས། །
འཛམ་གླིང་དབང་སྒྱུར་བསྟན་པའི་རྩ་ལག་མཆོད། །
རྒྱལ་བ་མཚན་ལྡན་མཆོག་ལ་སྙིང་ནས་འདུད། །
མཐའ་ཡས་སྐྱེ་རྒུའི་དུ༔ ཁ་སེལ་བའི་སྨན། །
གཞན་ཕན་བརྩེ་ཆེན་ཨ་མའི་རྐང་འཐུང་ཆེར། །
སྨད་བྱུང་ལུང་རྟོགས་འབྲས་བུ་གཟུར་ཟ་བ། །
ཐུབ་དབང་དཔག་བསམ་ལྗོན་པ་སྤྱི་བོས་མཆོད། །
མི་སྲིན་ནག་ཕྱོགས་ཡིད་སྲུབས་བདུད་སྡེའི་དཔུང་། །
གསང་གསུམ་ནུས་མཐུ་རྡོ་རྗེ་རྩེ་བརྒྱ་ཡིས། །
རྨེག་མེད་དྲུངས་ཕྱུང་བསྟན་འགྲོའི་བདེ་སྐྱེད་དཔལ། །
རྗེས་འཛད་པདྨ་འབྱུང་གནས་ཕྱག་གི་ཡུལ། །
གངས་ཅན་ཞིང་གི་རྨོངས་པའི་སྨག་རུམ་ཀུན། །
ཡི་ཤེས་ལྔ་ཡི་འོད་བརྒྱའི་གཟི་བྱིན་གྱིས། །
རྩ་ནས་འབྱིན་མཛད་བློ་བཟང་རྒྱལ་བ་ཞེས། །
- 94 --



སྤྲེལ་རྫོང་གནས་ཡིག་མུ་ཏིག་ཕྲེང་མཛེས།
གྲགས་པ་དོན་ལྡན་སྣང་བྱེད་སྤྱི་བོར་བསྟེན། །
རབ་དཀར་སྙིང་རྗེའི་འོ་མཚོ་འཕྱུར་བ་ལས། །
ཉེར་འཁྲུངས་ལས་བཞིའི་རླབས་ཀྱི་ཕྲེང་བ་ཅན། །
ཁྱད་པར་བསྟན་འགྲོའི་བགེགས་དཔུང་འཇོམས་པའི་་་་་་
གཤེད། །
བསྟན་སྲུང་རྒྱ་མཚོས་མ་གཡེལ་ལས་ཀུན་བསྒྲུབས། །
གང་གི་གདུལ་ཞིང་ཆོས་ཀྱི་རྒྱལ་ས་མཐོ། །
གནས་འདིའི་བཀོད་ལེགས་རི་མོ་གཡས་སུ་འཁྱིལ། །
སྤྲེལ་རྫོང་གནས་ཡིག་མུ་ཏིག་ཕྲེང་མཛེས་ཀྱིས། །
ངོ་མཚར་ལྷ་ཡི་རོལ་དབྱངས་འདི་རུ་བསྒྲགས། །
ཞེས་མཆོད་པར་བརྗོད་པ་ཚིགས་སུ་བཅད་པའི་མེ་ཏོག་པདྨ་
དཀར་བོས་མདུན་བསུས་ཏེ་དུས་སྔ་མོར་གཙང་རབ་གསལ་དང་
དམར་ཤཀྱ་མུ་ནེ་གཉིས་ཀྱི་བཞུགས་གནས་སུ་གྲགས་པའི་པདྨོ་ཆོས་
རྫོང་ངམ་ཕུ་ལ་ཡང་རྫོང་དང་བྲག་དཀར་སྤྲེལ་རྫོང་ངམ་འདུ་མོ་རྫོང་།
ཨན་ཆུང་གནམ་རྫོང་། ཤ་རྫོང་བཅས་མདོ་སྨད་ཕྱོགས་ཀྱི་རྫོང་ཆེན་
བཞིའི་ནང་གི་དཔལ་འཁོར་ལོ་སྡོམ་པའི་ཕོ་བྲང་། ལྷ་སངས་རྒྱས་
སྟོང་གི་བླ་རི། གནས་ཁམས་ཆེན་བྲག་དཀར་སྤྲེལ་རྫོང་ནི་མཚོ་སྔོན་
ཞིང་ཆེན་མཚོ་ལྷོ་བོད་རིགས་རང་སྐྱོང་ཁུལ་ཞིན་ཧེ་རྫོང་གི་ཧང་ངེ་བྱ་
མདོ་དང་ཉེ་བའི་སྦྲེལ་ཐང་དུ་ཙ་རི་དང་བྱིན་རླབས་མཉམ་པར་རི་
མཐོན་པོ་ཤེལ་གྱི་ཀ་བ་བཞིན། དགུང་ཨ་སྔོན་དབྱིངས་སུ་ལྷང་ངེར་
འགྱིངས། ཨེ་མ་དེ་འདྲའི་གནས་ཁམས་ཆེན། རྟེན་འགངས་་་་
- 95 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
ཅན། བྱིན་རླབས་ལྡན་པ། སྙན་གྲགས་ཆེ་བའི་གནས་ཆེན་ཁྱད་
པར་དུ་འཕགས་པ་ནི་སྲིད་པ་གསུམ་གྱི་རྒྱུན་དུ་ཆེ་བ་ལས་མ་འདས་
སོ། །
སྔོན་བྱོན་མཁས་པའི་འཕྲིན་ལས་རླབས་ཀྱི་ཕྲེང་། །
བླུན་རྨོངས་བྱིས་པ་སྐྲག་པའི་རྒྱུར་གྱུར་མོད། །
དོན་ལྡན་རིག་པ་རྣོ་བའི་སྐྱེས་བུ་དག །
དགའ་བའི་ལག་པད་སྙིང་གའི་ངོས་སུ་ཟུམ། །
གངས་ཅན་ལྗོངས་སུ་མདོ་སྨད་ཆོས་འབྱུང་ལས། །
གནས་ཡིག་དཀར་ཆག་མདོ་ཙམ་མཆིས་པ་དང་། །
རྟ་བདུན་བདག་པོས་གསེར་འོད་འཁྱུགས་པར་བརྟེན། །
བདག་ཀྱང་གནས་འདིར་དངོས་སུ་མཇལ་བས་ན། །
དེང་འདིར་རང་བྱུང་གནས་རི་ངོ་མཚར་ཅན། །
མི་ཡིས་མ་བསྐྲུན་རང་བྱོན་འགངས་ཅན་རྟེན། །
ཚན་རིག་ལུང་གིས་འདྲེན་ཐབས་དཀའ་ནའང་། །
གང་ཟག་ཀུན་གྱིས་དཔྱད་ན་མངོན་པར་འགྱུར། །
ཞེས་བློ་དམན་བདག་འདྲའི་སེམས་ཀྱི་ཁང་བའི་ངོས་སུ་ཡང་
ཉམ་ཆུང་བྱིས་པའི་རྨོངས་བཤད་ཙམ་བྱས་པ་ན་བློ་ལྡན་སྐྱེ་བོ་རྣམས་
ལ་དགོད་བྲོ་བའི་གནས་སུ་མཆིས་སྲིད་ནའང་རང་གི་ལྷག་བསམ་རྣམ་
པར་དག་པའི་ཀུན་སློང་གིས་བྱ་བ་དངོས་ལ་ཞིབ་ཏུ་འཇུག་པ་ལས།
དེང་དུས་ཀྱི་དད་ལྡན་སྐྱེ་འགྲོ་ཕོ་མོ་རྣམས་དང་རྒྱལ་ཁབ་ཕྱི་ནང་གི་
གནས་སྐོར་བ་ཐམས་ཅད་ལ་ལག་པའི་ཡལ་འདབ་ལྷན་དུ་སྦྱར་དེ་
- 96 -



སྤྲེལ་རྫོང་གནས་ཡིག་མུ་ཏིག་ཕྲེང་མཛེས།
གནས་འདིར་མཚམས་སྦྱོར་ལྟ་བུ་ཞིག་བྱེད་པར་སེམས། དེ་ཡང་
བསླུ་མེད་གཏན་གྱི་སྐྱབས་མཆོག་བཀའ་དྲིན་མཉམ་མེད་རྡོ་རྗེ་འཆང་
ཆེན་པོ༧རྗེ་བཙུན་ཨ་རོལ་བློ་བཟང་ལུང་རྟོགས་བསྟན་པའི་རྒྱལ་་་
མཚན་དཔལ་བཟང་པོའི་ཞལ་སྔ་ནས།
གངས་ཅན་ལྷ་ཡི་འདུལ་ཞིང་གངས་ལྗོངས་ཀྱི། །
མདོ་སྨད་ཞེས་གྲགས་ས་ཡི་ཐིག་ལེ་འདིར། །
དྲུག་ཅུ་རྩ་གཉིས་ལྷ་ཡི་འཁོར་ལོ་ཆེའི། །
གནས་དང་ཉེ་བའི་གནས་ཆེན་ངོ་མཚར་བ། །
ཕྱོགས་མཚམས་ཀུན་ཏུ་ཚོམ་བུ་བཀྲ་བ་ལས། །
ཡི་ཤེས་འོད་ལྔ་འཁྱིལ་བའི་གཞལ་མེད་ཁང་། །
ལྷ་དང་གྲུབ་པ་དྲང་སྲོང་བསྟེན་པའི་གཞི། །
དཔའ་བོ་མཁའ་འགྲོ་སྤྲིན་བཞིན་འདུ་བའི་གནས། །
དེ་རུ་སྔོན་དུ་གྲུབ་པའི་སློབ་དཔོན་ཆེ། །
མཚོ་སྐྱེས་རྡོ་རྗེ་ལ་སོགས་སྔ་འགྱུར་དང་། །
རྒྱལ་བ་གཉིས་པ་བློ་བཟང་གྲགས་པའི་དཔལ། །
རྣམ་འདྲེན་སྐལ་ལྡན་རྒྱ་མཚོ་ཞབས་དཀར་བ། །
རྒྱ་བོད་མཁས་བཙུན་གྲགས་པ་མཐའ་དག་གིས། །
ཞབས་ཀྱིས་བཅགས་ཤིང་ལྷ་སྲིན་གདུག་པའི་ཚོགས། །
རྨེག་མེད་བྱས་ཏེ་སྒྲུབ་འབྲས་རྟོགས་པའི་གདེངས། །
ཀློང་དུ་འགྱུར་ཚད་བསམ་པའི་ཡུལ་ལས་འདས། །
ཞེས་གནས་ཁམས་ཆེན་ཡིན་ཚུལ་དང་མི་ལོ་སྟོང་ཕྲག་དུ་མའི་
-- 97
-



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
རིང་ལ་སྐྱེས་མཆོག་དམ་པ་གྲངས་ལས་འདས་པ་གསེར་རིའི་ཕྲེང་བ་
བཞིན་རིམ་པར་གནས་འདིར་བྱོན་ནས་ཞབས་ཀྱིས་བཅགས་ཤིང་
བྱིན་གྱིས་རླབས་ཚུལ་བསྔགས་ཡོད་པ་སྟེ། སློབ་དཔོན་པདྨ་འབྱུང་
གནས། རྗེ་བཙུན་བློ་བཟང་གྲགས་པ། ཤར་སྐལ་ལྡན་རྒྱ་མཚོ།
སྐྱབས་མགོན་ཚོགས་དྲུག་རང་གྲོལ། འབྲི་གུང་འཇིག་རྟེན་གསུམ་
མགོན། མ་ཅིག་ལབ་ཀྱི་སྒྲོན་མེ། ས་པཎ་ཀུན་དགའ་རྒྱལ་མཚན།
༧ཨ་རོལ་སྐུ་ཕྲེང་རིམ་བྱོན་སོགས་ཀྱིས་ཞབས་ཀྱི་རོ་མོ་གནས་འདིར་
བཀོད་པ་ནི་རྗེ་བཙུན་ཤེས་རབ་རྒྱ་མཚོའི《ཆོས་དུང་གཡས་སུ་འཁྱིལ་
བའི་སྒྲ་དབྱངས》ལས་ཡང་ཇི་མ་ཇི་བཞིན་དུ་གསུངས་ཡོད་པ་དང་།
ཡར་སྔོན་མི་ལོ་ཆིག་སྟོང་ལྔ་བརྒྱའི་ཡས་མས་སུ་བོད་རྒྱལ་ཁྲི་སྲོང་ལྡེ་
བཙན་གྱིས་རྒྱལ་སྲིད་མཉམ་མེད་སྐྱོང་བའི་དུས་སུ་སློབ་དཔོན་ཆེན་པོ་
པདྨ་སམྦྷ་ཝ་སྐུ་དངོས་སུ་ཁ་བ་ཅན་གྱི་གནས་འདིར་བྱོན་པ་ནི་གངས་
ཅན་བོད་ཀྱི་རྣམ་ཐར་ཀུན་ལས་གསལ་ཞིང་། 《མདོ་སྨད་ཆོས་་
འབྱུང》ལས། །
མ་འོངས་སྙིགས་མ་ལྔ་ཡི་དུས། །
སློབ་དཔོན་པདྨ་འབྱུང་གནས་ཉིད། །
ཁྲི་གཤོག་རྒྱལ་མོའི་མཚོ་ལ་ཕེབས། །
མཚོ་མཐའ་གཡེར་མོ་ཐང་གི་དཀྱིལ། །
དམ་སྲི་སྤུན་དགུ་དམ་ལ་བཏགས། །
བླ་གཏེར་ཆོས་གཏེར་མང་དུ་སྦས། །
གནས་སྒོ་ཆོས་སྒོ་གསལ་བར་མཛད། །
-
98



སྤྲེལ་རྫོང་གནས་ཡིག་མུ་ཏིག་ཕྲེང་མཛེས།
དེ་ནས་སྲོད་དང་ཐོ་རངས་ལ། །
སྲིན་པོ་ཁྲག་གི་རལ་བ་ཅན། །
སྲིན་མོ་མི་སྡིག་མཆེ་བ་ཅན། །
དེ་གཉིས་བཙས་པའི་འདྲེ་སྲིན་བདུན། །
བྲོས་ནས་སྤྲེལ་རྫོང་བྲག་ལ་གནས། །
བྲག་ཕུག་སྒྲུབ་པ་མཛད་པ་དང་། །
སློབ་དཔོན་དབང་དྲག་འབར་བ་ཡིས། །
ཏིང་ངེ་འཛིན་ལ་བཞུགས་པའི་ཚེ། །
སྲིན་པོས་བྲག་སྒོ་ཕ་བོང་བཀབ། །
རྡོ་རྗེ་སོར་བའི་སྟེང་ནས་བྱོན། །
ཏིང་འཛིན་ཐུགས་ཀྱི་ངང་ནས་ཀྱང་། །
འདུ་མོ་རྫོང་གི་གཡོན་ཕྱོགས་ཀྱི། ། །
བྲག་སྟོད་མེ་ལྕེ་མཆེད་འདྲ་ལ། །
བྲག་ཞབས་མུན་པ་འཁྲིགས་པ་ཡི། །
མཚམས་སུ་ལྡང་ནས་ཡོད་པ་ལ། །
གནམ་ལྕགས་རྡོ་རྗེ་བརྒྱབ་ནས་ཀྱང་། །
ཐལ་བའི་རྡུལ་ཕྲན་བཞིན་དུ་བརླགས། །
དེ་ལྟར་བསྒྲལ་བའི་རྗེས་ཤུལ་དང་། །
སྲིན་པོ་ཕོ་གདོང་མོ་གདོང་སོགས། །
ད་ལྟ་མངོན་སུམ་གསལ་བར་ཡོད། །
སྲིན་པོ་ཡིད་ཀྱིས་སྨོན་ལོག་བོར། ། །
- 99 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
དེ་ཡི་དབང་གིས་མ་འོངས་དུས། །
སྲིན་པོས་སྤྲུལ་བའི་མི་རྣམས་འགས། །
ཆོས་དང་ཡི་གེ་སྒྲོགས་པ་དང་། །
བཤན་པ་ལག་དམར་ཡུལ་འགའ་ཕུང་། །
དེ་ཉིད་འདུལ་བའི་གཉེན་པོ་རུ། །
སློབ་དཔོན་སྤྲེལ་རྫོང་བྲག་དཀར་གྱི། །
ཡང་རྫོང་བྲག་གི་ཕུག་ཏུ་བཞུགས། །
རྡོ་རྗེ་གློ་དཀར་ཕོ་བྲང་ནས། །
སྒྲུབ་པ་མཛད་ནས་བཞུགས་པའི་ཚེ། །
ལུས་པོ་མི་ཡི་ལུས་པོ་ལ། །
མགོ་བོ་སྤྲེལ་གྱི་མགོ་ཅན་བྱུང་། །
གནས་འདིའི་སྲུང་མ་ང་ཡིན་ཟེར། །
དམ་ལ་བཏགས་ནས་བསྟན་སྲུང་བཅོལ། །
དབང་བསྐུར་དམ་བཏགས་མཚན་གསོལ་བ། །
གཉེན་སྤྲེལ་ཟླ་བ་ཆེན་པོའོ། ། །
ཞེས་པ་དེ་ཡང་ད་ལྟ་ སྤྲེལ་རྫོང་དགོན་པའི་ཚོགས་ཆེན་འདུ་
ཁང་གི་སྒོ་མོ་ཆེའི་འགྲམ་ངོས་སུ་ལོག་རིས་ལ་བཀོད་ནས་བཞེངས་
འདུག་པ་ཀུན་གྱིས་མཇལ་ཐུབ་ལ་གནས་སྒོའི་མདུན་དུ་གནས་བདག་
ཞིང་སྐྱོང་ལབ་ཙེ་ཞེས་དཔལ་མཁར་བསྟད་ཡོད་པ་སོགས་མངོན་པར་
མཐོང་ཐུབ། །
དེ་ནས་པདྨ་འབྱུང་གནས་ཀྱིས། །
- 109



སྤྲེལ་རྫོང་གནས་ཡིག་མུ་ཏིག་ཕྲེང་མཛེས།
མ་འོངས་དམ་སྲི་སྲིན་པོ་ཡི། །
གནོད་པ་མི་འབྱུང་སྨོན་ལམ་བཏབས། །
གཏེར་ཁ་ལ་སོགས་མང་དུ་སྦས། །
བསྒྲུབ་པའི་གཏོར་མ་བརྒྱབ་པའི་ཚེ། །
ཞབས་བྲོ་ལ་སོགས་མཛད་པ་ཡི། །
ཞབས་རྗེས་བྲག་ལ་མང་དུ་བྱུང༌། ། །
ཕྱོགས་བཞིའི་བྲག་ལ་ཞབས་རྗེས་བཞག །
ཅེས་པ་འདི་ཡང་བཅོས་མ་ལྟ་བུ་ཞིག་མ་ཡིན་པར་གནས་་་་
འདིའི་བྲག་ངོས་ སོ་སོར་ད་ལྟ་དངོས་སུ་མཇལ་ཐུབ་པ་དང་སློབ་་་
དཔོན་རིན་པོ་ཆེའི་མཐུ་སྟོབས་དང་བྱིན་རླབས་ཀྱི་དབང་གིས་ལྷ་ཆ་
མཆོད་ཆ་དང་ལུག་གཏེར་ནོར་གཏེར་སོགས་ཡར་སྔོན་ཉག་བླ་གྲུབ་
ཆེན་དང་སྐུ་འབུམ་དགེ་བཤེས་སྐུ་ཕྲེང་ཐོག་མས་གཏེར་ལས་བཏོན་
ཞིང་དངོས་སུ་མཇལ་བའི་རྣམ་ཐར་མཐོང་ཐོས་མང་བོ་འདུག་ནའང་
འདི་རུ་ཚིག་ཚོགས་ལ་འཛེམ་ནས་རེ་ཞིག་བཤོལ་བར་སེམས། དེས་
ན་དེང་དུས་ཀྱི་གནས་སྐོར་བ་རྣམས་ཀྱི་ཐུགས་ལ་འཁེལ་བའི་གནས་
མཇལ་ཡོང་བར་ཅུང་ཙམ་སྟབས་ལེགས་སུ་དམིགས་ནས། གནས་
ཆེན་འདིའི་གནས་སྒོ་རུ་བོད་མི་རིགས་རང་གི་ཡུལ་སྲོལ་ལྟར་སོར་
བཅུའི་མེ་ཏོག་སྤྱི་བོར་བཀོད་ཞིང་དཀོན་མཆོག་གསུམ་ལ་གསོལ་བ་
བཏབས་ཏེ། སྐོར་ལམ་དེད་ནས་གཡོན་ཕྱོགས་ལུང་མདོ་རུ་ལུང་བ་
གྱེན་ལ་ཅུང་ཙམ་སོང་ན《མདོ་སྨན་ཆོས་འབྱུང》ལས། །
ལུང་གསུམ་འདུས་པའི་སྤྲེལ་རྫོང་བྲག་དཀར་འདི། ། །
– 101 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
སྔོན་དུས་སྲིན་པོ་འདུལ་བའི་གནས་ཡིན་པས། །
མཐའ་འདུལ་གནས་ཀྱི་ནང་ནས་ཆེ་བའོ། །
གནས་མཆོག་རྡོ་རྗེ་གློ་དཀར་གསལ་བའི་ནང་། །
རིགས་ལྔ་ས་བོན་དབུ་མ་རོ་རྐྱང་ཚུལ། །
སྐུ་གསུམ་ཡི་གེ་རིགས་དྲུག་སྐྱེ་སྒོ་གཅོད། །
ཅེས་སློབ་དཔོན་རིན་པོ་ཆེའི་སྒྲུབ་པ་མཛད་པའི་གནས་མཆོག་
རྡོ་རྗེ་གློ་དཀར་ཕོ་བྲང་ནི་ད་ལྟ་རྡོ་རྗེ་ཕུག་ལམ་དུ་གྲགས་པའི་སྒྲུབ་ཕུག་
དེ་ཡིན་ཞིང་། དེའི་ནང་ན་སློབ་དཔོན་བཞུགས་ཁྲི་དང༌། སྲིན་
པོས་བྲག་སྒོ་བཀབ་པའི་ཕ་བོང་། སློབ་དཔོན་གྱིས་གནམ་ལྕགས་རྡོ་
རྗེ་འཕངས་ཏེ་བྲག་གི་ནམ་མཁའ་རུ་བྱ་ལྟར་འཕུར་བའི་ཕུག་ལམ།
ཁོང་གི་གསོལ་ཐབ་པ་ཕུག་ལམ་བྲག་སྐེད་དུ་ལུས་པའི་གཟུགས་རིས་
ངོ་མཚར་ཅན་དེ་དག་ལ་མངོན་གསལ་མཇལ་ས་ཡོད་པ་ནི་བཅོས་མ་
མིན་པར་ཀུན་གྱིས་མཐོང་ཐུབ་ངེས་ཡིན། །
དེའི་ནང་སྟོད་ལ་བདེ་བཤེགས་དཀྱིལ་འཁོར་ཁང་། །
འགྲོ་ན་ལུས་རྒྱན་བཀྲོལ་ནས་གོས་སྲབ་གྱོན། །
མར་མེ་དཔལ་འབར་བཟུང་ནས་སོང་གྱུར་ཏེ། །
སྟེང་གི་ནམ་མཁའ་དག་ལ་མཇལ་བ་ན། །
བདེ་མཆོག་གསང་འདུས་ཀྱེ་རྡོར་འཇིགས་བྱེད་སོགས། །
རྒྱུད་སྡེ་བཞི་ཡི་དཀྱིལ་འཁོར་འབུར་དོད་བཞུགས། །
དེ་ནས་ཕྱིར་བུད་སྔར་ལྟར་མར་མེ་དང་། །
ཤིང་རིང་རྩེ་ལ་དཔལ་འབར་གསལ་བོ་བྱེད། །
– 102 -



སྤྲེལ་རྫོང་གནས་ཡིག་མུ་ཏིག་ཕྲེང་མཛེས།
གཡོན་དུ་ནུར་དང་ཁང་བརྩེགས་གསུམ་ཚད་ལ། །
བདེ་གཤེགས་ཐུགས་སྤྲུལ་བྱ་ཁྱུང་ག་རུ་ཊ། ། །
དབུ་གཟེངས་བར་སྣང་དག་ལ་འཕྱོ་བ་ལ། ། །
རྭ་ཕྲག་ཡིད་བཞིན་ནོར་བུས་སྤྲས་པ་ཡི། ། །
ནོར་བུ་མཐོང་བས་དབུལ་ཕོངས་སྡུག་བསྔལ་སེལ། །
གཤོག་པ་གཡས་གཡོན་ཕྱོགས་སུ་བརྒྱངས་པ་ལ། །
ཕྱག་ཞབས་མཇུག་སྒྲོ་ལ་སོགས་གསལ་བར་བཞུགས། །
མཐོང་བ་ཙམ་གྱིས་ཀླུ་དང་ས་བདག་སོགས། །
གདུག་པའི་ནད་རིགས་ཀུན་ལས་སྒྲོལ་བར་འགྱུར། །
ཁྱུང་གི་གཡས་ཕྱོགས་སངས་རྒྱས་སྟོང་སྐུ་དང་། །
གཡོན་ཕྱོགས་འབྲི་གུང་འཇིག་རྟེན་གསུམ་མགོན་བཞུགས། །
ཞེས་པ་འདིར་ཡང་མངོན་སུམ་དུ་མཇལ་ས་ཡོད་ཅིང༌། ཁྱད་
པར་དུ་མཚོན་ལྡན་པར་ལ་བླངས་ན་བྲག་ནག་པོ་དང་ཁྱུང་སྔོན་པོར་
འགྱུར་སྲིད་པ་དེ་ཡང་ང་རང་ལ་དངོས་སུ་ཆ་རྒྱུས་འདུག །
དེ་ཡི་གཡས་ཕྱོགས་ཕུག་པའི་ལོག་ངོས་སུ། །
ཞབས་རྗེས་སྟེང་ནས་དཔལ་འབར་ཡར་ལ་བསྟན། །
དཀྱིལ་འཁོར་ཞབས་ནས་ཡར་ལ་མཇལ་བ་དང༌། །
འོག་མིན་ཆོས་དབྱིངས་ཕོ་བྲང་ངོ་མཚར་ཆེ། །
ཕྱོགས་བཞི་དབུས་ལྔ་རྒྱལ་བ་རིགས་ལྔ་བཞུགས། །
དབུས་དང་ཕྱོགས་མཚམས་ཆེ་མཆོག་རིགས་ལྔ་བཞུགས། །
འདི་ལ་མཐོང་ཚུལ་སྣ་ཚོགས་བྱུང་བར་འགྱུར། །
- 103 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
དེ་ཡི་ཕྱི་ལོག་ངོས་ཀྱི་བྲག་ངོ་ལ། །
ཨོ་རྒྱན་པདྨ་འབྱུང་གནས་གསལ་བར་བཞུགས། །
དེ་ཡི་གཡོན་ཕྱོགས་བཀའ་བརྒྱད་སྒྲོམ་པའི་ཚུལ། །
ཆོས་འཁོར་གདུགས་དང་ཏོག་གིས་མཛེས་པ་ལ། །
ཞི་ཁྲོ་དམ་པ་རིགས་བརྒྱ་གསལ་བར་བཞུགས། །
དེའི་གཡོན་ཁྲོ་བོ་བཅུ་སོགས་གསལ་བར་ཡོད། །
དེ་རུ་དཔལ་ལྡན་ལྷ་མོ་གསལ་བར་བཞུགས། །
ཟུར་གྱི་ཕུག་ལ་ཨོ་རྒྱན་སྒྲུབ་ཆུ་བཞུགས། ། །
འཐུང་དང་ཁྲུས་བྱས་ནད་གདོན་སྡིག་སྒྲིབ་དག ། །
འདི་ཉིད་ཕུག་ལ་གནས་སྒོ་འདི་གསུམ་གསལ། །
ཞེས་སློབ་དཔོན་རིན་པོ་ཆེ་སྤྲེལ་རྫོང་བྲག་དཀར་དུ་ཏིང་ངེ་
འཛིན་ལ་བཞུགས་ པའི་ཐོག་མའི་སྒྲུབ་ཕུག་ཁྱད་པར་ཅན་གནས་་་་
མཆོག་རྡོ་རྗེ་གློ་དཀར་ཕོ་བྲང་གི་གནས་སྒོ་འདི་གསུམ་ལྷན་དུ་འདུག་
པར་མཇལ་ནས། ཕྱིར་སྲིན་པོས་ཕ་བོང་བཀབ་པའི་སྒོ་ཁར་བུད་
ནས་སྒོ་དབུས་སུ་མཇལ་བ་ན་ཁོང་གི་ཕྱག་ཐེབ་རྗེས་ཤུལ་དུ་ཧཱུྃ་ཡིག་
རང་བྱོན་འབུར་དོད་བཞུགས་ཤིང་། དེར་སྲིབ་ངོས་ལ་བལྟས་ན་
ཕུག་སྒོ་བྱང་ལ་ལྟ་བ་ཡོད། །
དེར་སོང་མར་མེ་དཔལ་འབར་སོགས་ཁྱེར་ན། །
སློབ་དཔོན་པདྨ་འབྱུང་གནས་ལྷུང་བཟེད་ལ། །
རྒྱ་ཡིག་རང་བྱོན་མངོན་སུམ་གསལ་བར་ཡོད། །
བསྐལ་བ་ཡར་དར་ཁ་ཡར་བསྟན་ནས་ཡོད། །
– 104 -



སྤྲེལ་རྫོང་གནས་ཡིག་མུ་ཏིག་ཕྲེང་མཛེས།
དེ་འོག་བསྐལ་བ་བར་སྐབས་ཁ་བཟུར་ཡོད། །
ད་ལྟ་བསྐལ་བའི་སྙིགས་མར་སྦུབ་ནས་བཞུགས། །
དུས་དང་བསྐལ་བའི་རྟགས་སོགས་དེ་ལས་བསྟན། །
མ་རུངས་དུས་ངན་རིག་གསར་མེ་དཔུང་ནང་། །
རིན་ཆེན་ལྷུང་བཟེད་དེ་ཡང་རྩ་ནས་བཅོམས། །
འོན་ཀྱང་ཡ་མཚར་ཆེ་བ་ནི་གནས་དེ་རུ་སྔར་བཞིན་ཅུང་ཞི་
དཀར་བོ་ལས་གྲུབ་པའི་ལྷུང་བཟེད་རང་བྱོན་གསར་སྐྱེས་བྱུང་ཡོད་པ་
དེ་གནས་མཇལ་བ་རྣམས་ཀྱིས་དངོས་སུ་མཐོང་ཐུབ། དེ་ནས་ཕྱིར་
ལུང་མདོའི་བྲག་རྒྱ་སྒོ་འདྲ་བར་བརྒྱུད་དེ་གཡོན་ཟུར་བྲག་ངོས་སུ་
བལྟས་ན་ཆོས་དུང་དཀར་བོ་གཉིས་བཞུགས་པའི་དབུས་སུ་སྤྲུལ་བུ་
བྱང་ཆུབ་སེམས་དཔའི་ཤངས་ཁྲག་ལས་བྲིས་པའི་མ་ཎི་ཡིག་དྲུག་རང་
བྱོན་གསལ་བོར་མངོན། དེ་ཡང《རྒྱལ་རབས་གསལ་བའི་མེ་ལོང》
ལས།
སངས་རྒྱས་ཀུན་གྱིས་བསྔགས་གྱུར་པས། །
དམ་ཆོས་ཐམས་ཅད་བསྡུས་པའི་བཅུད། །
ཡི་གེ་དྲུག་པ་འདི་ཟློས་ཤིག །
གཟུངས་སྔགས་འདི་ཡི་བྱིན་རླབས་ཀྱིས། །
ཁ་བ་ཅན་གྱི་མཐའ་འཁོར་དེར། །
སེམས་ཅན་སྨིན་གྲོལ་ལམ་ལ་འཁོར། །
དམ་ཆོས་དར་ཞིང་རྒྱས་པར་འགྱུར། །
ཞེས་ལུང་བསྟན་ཏོ། དེ་ནས་སྐོར་ལམ་ལ་ཞུགས་ཏེ་ཡར་བཀྲ་
- 105 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
ཤིས་ལ་རུ་བསྙེགས་ན་རང་བྱོན་གྱི་རྟགས་མཚན་མང་བོ་ཡོད་ཅིང་།
ཐོག་མར་བཀྲ་ཤིས་ལ་ཞེས་པ་ཤེས་འདོད་ན༧རྗེ་བཙུན་ཤེས་རབ་རྒྱ་
མཚོས། །
རིགས་གསུམ་གཅིག་བསྡུས་འཇམ་མགོན་བློ་བཟང་གྲགས། །
གངས་ལྗོངས་ཆོས་ཀྱི་རྒྱལ་པོར་གཤེགས་པའི་ཚེ། །
འདིར་བྱོན་བཀྲ་ཤིས་ཀུན་གྱི་བཀྲ་ཤིས་པ། །
གྲགས་པའི་བཀྲ་ཤིས་སྙན་གྲགས་དགེ་ཞེས་གསུངས། །
ཞེས་ཡར་སྔོན་གངས་ལྗོངས་ཆོས་ཀྱི་རྒྱལ་པོ་རྗེ་ཙོང་ཁ་བ་རིན་
པོ་ཆེ་གནས་འདིར་ཕེབས་དུས་ཁོང་གིས《འཇམ་དཔལ་མཚན་་་་་
བརྗོད》གསུངས་བཞིན་ལ་མགོའི་ཉག་ཁར་སྐུ་བྱོན་པ་དང་དུས་་་
མཚུངས་སུ་བཀྲ་ཤིས་ཀུན་གྱི་བཀྲ་ཤིས་པ་ཅེས་པའི་གསུངས་མཚམས་
དང་མཉམ་པས། དེ་ནས་བཟུང་གནས་འདིར་བཀྲ་ཤིས་ལ་ཞེས་ས་
མིང་དུ་གྲགས། དེའི་མི་ཚད་རྗེ་རིན་པོ་ཆེའི་བཞུགས་ཁྲི་དང་རྒྱབ་
རིའི་བྲག་ལ་དབུ་ཞྭ། ཁུར་སྒྲོམ་གྱི་རྗེས་ཤུལ་བཅས་འདུག་པ་ད་ལྟ་
གསལ་བོ་མཐོང་ཐུབ། ད་རུང་ཉག་ཁར་ཡར་བལྟས་ན་བྲག་ངོས་
ཀུན་ལ་རང་བྱོན་མང་བ་སྟེ། རྒྱ་གར་གྲུབ་ཆེན་བརྒྱད་ཅུའི་གསོལ་
ཐབ། དགེ་སློང་ནས་ནམ་མཁའ་སྙིང་བོའི་སྒྲུབ་ཕུག དམ་ཅན་
ཆོས་ཀྱི་རྒྱལ་པོའི་ཅིབ་པ་མ་ཧེ། དཀར་པོ་བྲག་ལས་གྲུབ་པའི་གླང་
ཆེན་དམར་སེར། ༧རེབ་གོང་སྐུ་གཞོགས་རིན་པོ་ཆེའི་སྐུ་གཟུགས་
རང་བྱོན་བཅས་བཞུགས་པ་ལ།།
ཕྱོགས་དུས་རྒྱལ་བ་འགྲོ་དྲུག་འདྲེན་པའི་མགོན། །
- 106 -



སྤྲེལ་རྫོང་གནས་ཡིག་མུ་ཏིག་ཕྲེང་མཛེས།
འགྲོ་ལ་མ་བྲལ་གཏན་དུ་གནས་འདིར་བཞུགས། །
ལུས་ངག་ཡིད་ཀྱིས་མོས་ལ་གསོལ་བ་འདེབས། །
སྐྱོ་གདུང་དྲག་པོས་གཟིར་བ་སངས་གྱུར་ཅིག །
ཅེས་དེང་དུས་ཀྱི་གནས་མཇལ་པ་རྣམས་ལ་ཡིད་སྐྱོ་བ་དང༌
འདྲེན་བྱེད་དབང་བོ་ལས་སྤྲིན་འབྱུང་གི་མེ་ཏོག་འཐོར་བ་ཞིག་མི་
སྣང་ག་མེད་ཡིན་ཞིང་། དེའི་གཡས་ཟུར་ལོག་ངོས་ལུང་བའི་གདོང་
རྒྱུད་ལ་བྲག་དཀར་པོ་ལས་གྲུབ་པའི་མཆོད་རྟེན་བང་རིམ་དང་བཅས་
པ། དེའི་དབུས་ཕྱོགས་དམར་སེར་བྲག་གི་ངོས་སུ་ཐུབ་དབང་
ཤཀྱཱའི་རྒྱལ་པོ་དང་ལྷ་ཚོགས་ཀྱི་ཞིང་བཀོད་སོགས་བཞུགས་པ་ལ་རྒྱང་
བལྟས་ཀྱི་མཇལ་ནས། སྐོར་ལམ་ཐུར་ཕྱོགས་སུ་བབས་ན་འདོད་
འཇོ་བ་ཡི་བྲག་ཕུག་ཡོད་པ་ལ། །
ཕུག་ལམ་འདོད་འཇོ་བ་ཡི་ནུ་མ་ཡོད། །
ལས་ཅན་རྣམས་ལ་འོ་མ་དངོས་སུ་ཡོད། །
འགྲོ་བ་གང་གི་ཁོང་དུ་དེ་སོང་ན། །
ཚེ་འདི་འདོད་པའི་དོན་རྣམས་ཡིད་བཞིན་འགྲུབ། །
ཅེས་ཟེར་བ་དང་། དེའི་མདུན་ཕྱོགས་སྐོར་ལམ་དུ་བ་མོ་དང་
བ་ཕྲུག་གི་རྗེས་ཤུལ་རྡོ་ཐོག་ཏུ་མཐོང་ཐུབ་ཅིང༌། དེའི་གཡས་་་
ཕྱོགས་བྲག་ངོས་སུ་ ཨོ་རྒྱན་སྔགས་ཆུ་ཡོད་ པས། གནས་སྐོར་བ་
རྣམས་ཀྱིས་འཐུང་བ་དང་ཞལ་ཁྲུས་བྱས་ཆོག དེ་ནས་སྐོར་ལམ་
དེད་ནས་དུང་དཀར་ལུང་བ་ཞེས་བའི་མདོ་ཁ་ལ་ཡར་སོང་ནས་ལུང་
མདོའི་གཡས་ཕྱོགས་ཀྱི་བྲག་རྩར་བྱང་ཆུབ་ཤིང་གི་ལོ་མའི་སྟེང་དུ་ཨ་
- 107 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
ཡིག་རང་བྱོན་བྲག་ལ་གྲུབ་པ་དང་། གཡས་ངོས་སུ་ཡིག་འབྲུ་རང་
བྱོན་ཚིགས་སུ་བཅད་པ་ཤོ་ལོ་ཀ་གཅིག་བཞུགས་པ་སྟེ།
རྒྱལ་བ་འོད་དཔག་མེད་དང་རྗེ་བཙུན་མ
འཕགས་པ་གསང་བའི་བདག་པོ་སྤྱན་རས་གཟིགས༔
མཚོ་སྐྱེས་རྡོ་རྗེ་གུ་རུ་རིན་པོ་ཆེ
གསོལ་བ་འདེབས་པར་བྱིན་རླབས་དངོས་གྲུབ་སྩོལ༔
ཅེས་པའི་གསོལ་འདེབས་གཏེར་ཡིག་མའི་དབུས་སུ་དུང་་་་་
དཀར་རང་བྱོན་འབུར་དོད་བཞུགས་པ་དང༌། གཡོན་ཕྱོགས་བྲག་
གི་གདོང་ཁ་ན་བྲག་ཁུང་ཁ་ལྷོ་རུ་འཁོར་བའི་ངོས་སུ་ཡང་སྤྲེལ་བུ་བྱང་
ཆུབ་སེམས་དཔའི་ཞབས་རྗེས་དང་དུང་དཀར་བཞག་ཤུལ་གང་མང་
འདུག་པར་བལྟས་ན་དུང་དཀར་ལུང་བ་ཞེས་པའི་ས་མིང་དང་ནང༌
དོན་མཐུན་པར་སེམས། དེ་ནས་ཡང་སྔར་བཞིན་སྐོར་ལམ་ནས་
དགོན་པའི་མདུན་དུ་བསྐྱོད་པའི་གནས་རིའི་ངོས་སུ་རང་བྱོན་གྲངས་
ལས་འདས་པ་དང༌། ཁྱད་པར་དུ་འཕགས་མཆོག་ཐུགས་རྗེ་ཆེན་པོ།
རྒྱལ་བ་བྱམས་པ་མགོན་པོ། རྗེ་བཙུན་འཇམ་པའི་དབྱངས་སོགས་
རང་བྱོན་བཞུགས་པ་ལ་རེ་རེར་བཞིན་མཚམས་སྦྱོར་བྱེད་མི་དགོས་
པར་ས་དེའི་རྒན་རབས་པ་རྣམས་ལ་ཆ་རྒྱུས་མི་འདུག་པ་མང་པོ་མེད།
དེ་ནས་ཡང་གླང་ཆེན་སྣ་ཁར་སླེབས་པས་གཤིན་རྗེ་སྐམ་པ་དང་ཕ་
མའི་དྲིན་ལན་འཇལ་སའི་བྲག་ཕུག་ཆེ་ཆུང་དེ་དག་བརྒྱུད་ནས་ཆུ་
འགྲམ་བྲག་ངོས་སུ་མགོན་ཆོས་ལྔ་སོགས་རང་བྱོན་དུ་མ་བཞུགས་པའི་
གཡས་འགྲམ་བྲག་རྩ་རུ་ཕུག་པ་དཀར་ཡོལ་ཁ་ལྟ་བུ་གཉིས་ཡོད་པའི་
– 108 --



སྤྲེལ་རྫོང་གནས་ཡིག་མུ་ཏིག་ཕྲེང་མཛེས།
ནང་ལ་ཉན་ན་རྒྱ་གར་ཆོས་དབྱིངས་དག་པའི་ཞིང་བཀོད་ཀྱི་ཆོས་
སྐད་དང་རོལ་མོ་སྣ་ཚོགས་བསྒྲགས་པའང་རང་རང་ལུས་ཀྱིས་ཐོས་
འཛིན་དུ་ཚོར་ཐུབ་ངེས་དང་། དེའི་གཡས་ཟུར་ལ་རྒྱ་གར་ཆུ་བོ་
གང་གཱའི་ཆུ་སྣ་ཤིག་ཏུ་གྲགས་པའི་ཆུ་ཕྲན་དང་ཆེན་མོ་གཞུང་ཆུའི་
འདུས་མདོ་ཁ་མཚམས་སུ་ཕ་བོང་སྦལ་བའི་དབྱིབས་དང་འདྲ་བ་ཞིག་
ཆུ་ནང་དུ་འདུག་པའི་སྟེང་དུ་གཡུ་འབྲུག་ཚང་ཉལ་བ་རང་བྱོན་ངོ་
མཚར་ཅན་ཡོད་པའི་ཐོག་ཏུ་ཆུ་བླུགས་ན་ལྷག་པར་གསལ་བོ་འདུག
དེ་ནས་སྐོར་ལམ་ཞུགས་ནས་གཡས་ངོས་སུ། ། །
མཐོ་རིས་ཐར་བའི་ཐེམ་སྐས་ཞེ་དགུ་ལ། །
གོམ་དོར་རེ་རེས་འཁོར་བ་རྒྱབ་ཀྱིས་ཕྱོགས། །
དེར་ཐོན་གཡོན་ཕྱོགས་བྲག་ངོས་སྤྱན་རས་གཟིགས། །
རིགས་ཀྱི་བུ་ཁྱོད་བདེ་བ་ཅན་དུ་འགྲོ།
ཞེས་གསུངས་ལུང་བསྟན་མོས་ལ་གསོལ་བ་ཐོབས། །
དེ་ཡང་མཐོ་རིས་ལ་གྱེན་དུ་འགོས་ཏེ་ཉག་ཁ་ནས་རིམ་བཞིན་
མར་བབས་ན་རྡོ་བརྩིགས་ཀྱི་བཞུགས་ཁྲི་གོང་ཞོལ་གཉིས་ཡོད་པའི་
གོང་མ་དེར་གླིང་རྗེ་གེ་སར་རྒྱལ་པོའི་རྟ་མཆོག་རྐྱང་རྒོད་ཕེར་བའི་
རྨིག་རྗེས་དང་། གླིང་ཁྱི་དང་ལའི་རྗེས་ཤུལ། དཔལ་ལྡན་ལྷ་མོའི་
བེ་ཅོན་བཞག་ ཤུལ་ཡོད་ཅིང་། བཞུགས་ཁྲི་ཞོལ་མའི་སྟེང་དུ་ཨོ་
རྒྱན་རིན་པོ་ཆེའི་ཕྱག་རྗེས་དང་། འཛམ་གླིང་སེང་ཆེན་རྒྱལ་པོའི་
རལ་གྲི་བཞག་ཤུལ། དཔལ་ལྡན་ལྷ་མོའི་དྲེལ་རྗེས་རང་བྱོན་སོགས་
རྟགས་མཚན་མང་པོ་རྡོ་ཐོག་རི་མོ་བཞིན་དུ་གསལ་བོར་བཞུགས།
– 109 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས། །
དེ་ནས་ལ་རྩར་སྐོར་ལམ་ཐད་ལ་ཅུང་ཙམ་སོང་བ་ན་ཨ་རིག་རྒད་པོས་
ཕྱག་འཚལ་ས་ཞེས་པར་ཡར་གནས་རིའི་ངོས་སུ་རྒྱང་བལྟས་བྱས་ན་
འཕགས་མཆོག་སྤྱན་རས་གཟིགས་རང་བྱོན་ལ་དངོས་སུ་མཇལ་ཐུབ་
པ་དང་། དེའི་གཡས་ངོས་སུ་ཕུག་སྒོ་ནུབ་བྱང་མཚམས་སུ་འཁོར་
བ་ལ་གཉེན་སྤྲེལ་ཟླ་བ་དཀར་པོའི་ཕོ་བྲང་ངམ་རྒྱུད་སྡེ་བཞི་ཡི་དཀྱིལ་
འཁོར་དུ་གྲགས་པའི་ནང་དུ་དུས་ཆེན་ཀུན་གྱི་སྐབས་སུ་འཇའ་ཚོན་
སྣ་ཚོགས་འཆར་སྲིད་པ་ནི་ས་དེའི་དམངས་ཁྲོད་དུ་བཤད་སྲོལ་མང་
བོ་ ཡོད་ ཅིང༌། དེའི་ བྲག་ངོས་ ཀུན་ དུ་ གནས་ བརྟན་ བཅུ་ དྲུག་
དགྲ་བཅོམ་ལྔ་བརྒྱ་སོགས་རང་བྱོན་ལྷ་ཚོགས་མང་པོ་བཞུགས་པ་ལ་
རེ་རེར་བརྟག་ན་མངོན་སུམ་དུ་མཇལ་ཐུབ་ངེས་ཡིན། དེ་ནས་རིམ་
བཞིན་སྐོར་ལམ་དུ་ཤ་སྒྲོ་སྨུག་རིས་དང་། རྣམ་འཇོམས་གྲིབ་ཆུ།
ཐར་ལམ་ཐེམ་སྐས། ཤར་ལྷོ་བསིལ་བ་ཚལ་གྱི་དུར་ཁྲོད་ནས་འཕུར་
ཡོང་བར་གྲགས་པའི་དུར་རྡོ་རང་བྱོན། དུར་བྱ་དང་བེམ་རོ་རང་
བྱོན། དུར་བདག་ཡབ་ཡུམ། རྗེ་མི་ལ་རུས་པ། ཡ་མ་ཐར་ཁུང་།
ཁྲོ་བོ་རྨེ་བརྩེགས། ལྷན་ཅིག་སྐྱེས་པའི་ལྷ། མཉམ་པར་འོང་བའི་
བདུད། གཤིན་རྗེ་རྒྱ་མ་སྨུག་པོ། གཤིན་རྗེ་ཤེལ་དཀར་མེ་ལོང་།
དམྱལ་བའི་ཟངས་ང་དམར་ལྡང༌། མཐའ་ན་གཤིན་རྗེ་ཁོལ་མོ་ལ་
སོགས་ངོ་མཚར་ལྡན་པའི་རྟགས་མཚན་སྣ་ཚོགས་འདུག་ཀྱང་ངས་
འདིར་རེ་རེར་བཞིན་རྒྱས་བཤད་བྱས་མེད། དེ་ནས་གཤིན་རྗེ་ཁོལ་
མོ་ཡོད་པའི་གཡས་ཟུར་བྲག་ངོས་སུ་སློབ་དཔོན་རིན་པོ་ཆེའི་ཞབས་
རྗེས་ཆེ་ཆུང་དང་བྱང་ཆུབ་ཤིང་གི་ལོ་མ། དེའི་གཡས་སུ་ཕྱག་ཕྲེང་
- 110 --



སྤྲེལ་རྫོང་གནས་ཡིག་མུ་ཏིག་ཕྲེང་མཛེས།
དང༌། རྡོ་རྗེ། ཕུར་བུ་བཅས་ཀྱིས་གདབ་པའི་ཤུལ། སྲིན་པོ་
བདུལ་ནས་ས་འོག་ཏུ་མནན་གཏད་པའི་དུར་ས་སོགས་མངོན་པར་
གསལ་ལོ། ། །
གནས་འདིར་ཐལ་མ་གྱུར་བ་ཐོན་པར་བྱང་། །
གནས་སྒོ་གཡོན་ཕྱོགས་རི་ཟུར་གདའ་བའི་གཤམ། །
སྨན་ཆུ་བདུད་རྩི་རོ་དྲུག་ནུས་ལྡན་འབབ། །
འཐུང་དང་ཁྲུས་བྱས་ཡོན་ཏན་བཅུ་བདུན་སྟེར། །
ཁྱད་པར་ཕོ་ནད་མཆིན་ནད་གྲང་ནད་སོགས། །
ནད་གདོན་སྡིག་སྒྲིབ་འདག་པར་ཐེ་ཚོམ་མེད། ། །
ཅེས་པའི་སྨན་ཆུ་བྱིན་རླབས་ཅན་དེ་ཡང་གནས་སྒོའི་གཡོན་
ཟུར་སྲིན་པོའི་དུར་ས་ནས་ཐུར་ལ་རྐང་ལམ་ཕྲ་མོ་ཞིག་གཞོང་ཆུའི་
ཁར་འཐེན་འདུག་པ་དེར་སོང་ན་མི་རྙེད་ས་མེད་ཅིང་། སླར་ཡང་
ཕྱིར་འགོས་ཏེ་སྐོར་ལམ་ལ་ཞུགས་ནས་གནས་སྒོར་སླེབས་ཚེ་གནས་
སྐོར་ཡོངས་སུ་རྫོགས་པ་དང་། གནས་ཀྱི་ཕུག་སྒོ་ཤར་ལྷོ་མཚམས་
སུ་ལྟ་བ་ཡོད།
དེ་ཡི་སྟེང་ནས་ཡར་བལྟས་མཇལ་བ་ན། །
སྟག་སྒྲོལ་ཐིག་ལེ་བརྒྱད་ཅུའི་དཀྱིལ་འཁོར་བཞུགས། །
སྒོ་ངོས་གཡས་ལ་གླང་བོ་རིན་ཆེན་དང་། །
སྒོ་ཡི་སྟེང་ན་ཇོ་བོ་བཅུ་གཅིག་ཞལ། ། །
པདྨ་འབྱུང་གནས་བདུད་རྩི་འཁྱིལ་བ་དང་། །
རྗེ་བཙུན་མི་གཡོ་ལ་སོགས་གསལ་བར་བཞུགས། །
- 111



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
ཟུར་གྱི་ངོས་ལ་ཚེ་དཔག་མེད་མགོན་དང་། །
རྡོ་རྗེ་ཕག་མོ་ལ་སོགས་གསལ་བོར་བཞུགས། །
སྒོ་ཟུར་ཡེལ་ཁའི་ཚུལ་གྱིས་རྡོ་ལ་བརྡུང༌། །
ལྷ་གནས་ཀུན་ཏུ་བསྒྲགས་པའི་འཇལ་དང་མཚུངས། །
ཟུར་ནས་གས་གདོང་གོང་ལ་ཡར་མཇལ་ན། །
སྤྱན་རས་གཟིགས་དང་ཆེ་མཆོག་གསལ་བ་དང་། །
གཟའ་མཆོག་རྭ་ཧུ་ལ་ནི་གསལ་བར་ཡོད། །
གནས་དེའི་སྒོ་རྣམས་སྐབས་ཤིག་དབྱེ་བར་འགྱུར། །
སྒོ་ངོས་མཐོངས་ལ་མར་བ་ལོ་ཙཱ་དང་། ། །
དམ་པ་སངས་རྒྱས་ལ་སོགས་གསལ་བར་བཞུགས། །
སྒོ་འགྲམ་བར་མཚམས་སྟེང་ན་ཨོ་རྒྱན་གྱི། །
ཞབས་རྗེས་རྡོ་ཡོད་དེ་ལ་གུས་པར་མཛོད། །
ཅེས་པ་སོགས་དང་གཡོན་ཟུར་སྒོ་ཡི་བྲག་ངོས་སུ་ཨོཾ་དང་ཨ་
ཡིག་རང་བྱོན། ཆོས་ཀྱི་མཆོད་རྟེན་རང་བྱོན་སོགས་འབུར་དོད་དུ་
བཞུགས་པ་མ་ཟད། །གཡས་ཕྱོགས་བྲག་ངོས་སུ་གནས་འདིའི་བདག་
པོ་གཉེན་སྤྲེལ་ཟླ་བ་ཆེན་པོ་དམར་བོ་བྲག་ཏུ་གྲུབ་ནས་བཞུགས། །
དེ་ཡི་གཡོན་ཟུར་བྲག་གི་ཐེམ་ཐོག་ཏུ། །
ཕུག་སྒོ་ལྷོ་རུ་ལྟ་བ་ཡོད་པ་དེ། །
དག་པ་ཤཱིའི་ཤེལ་གྱི་ཕོ་བྲང་ཡིན། །
མར་མེ་དཔལ་འབར་གསལ་ནས་དེར་སོང་དང་། །
དག་པ་མཁའ་སྤྱོད་དཔལ་གྱི་ཙ་རུ་ཏྲ། །
- 112 -



སྤྲེལ་རྫོང་གནས་ཡིག་མུ་ཏིག་ཕྲེང་མཛེས།
མངོན་སུམ་ལྷུན་གྱིས་གྲུབ་པའི་གཞལ་ཡས་ཁང་། །
རང་བྱུང་འབུར་དོད་བྱོན་ནས་བཞུགས་པ་ལ། །
རོང་ཆེན་བཞི་དང་མཚོ་ཆེན་རང་བྱོན་བཞུགས། །
ལྷ་ཚོགས་ཉེས་སྟོང་བརྒྱད་བརྒྱ་འབུར་དོད་བཞུགས། །
མཐོང་བ་ཙམ་གྱིས་ངན་སོང་སྒོ་མོ་འགགས། །
ཞེས་པ་དེ་རུ་ཤེལ་གྱི་ཀ་བ་རང་བྱོན་བཞི་ཟུང་སོགས་བཞུགས་
པ་ལ་ཧ་ཅང་ངོ་མཚར་ལྡན་པ་དང་། གཡོན་འཁོར་གནས་རིའི་རྒྱབ་
ཕྱོགས་སུ་ལམ་ངོ་ཤེས་ཙམ་ཡོད་པ་དེད་ནས་གྱེན་བསེགས་སུ་སོང་
ནའང་རང་བྱོན་གྲངས་ལས་འདས་པ་སྟེ་བྲག་ནག་འཇིགས་སུ་རུང་
བའི་སྟེང་དུ་སློབ་དཔོན་རིན་པོ་ཆེའི་ཞབས་རྗེས་འདམ་ལ་བསྙུན་འདྲ།
མཁའ་འགྲོའི་ཚོགས་ ཁང་དང་ཚོགས་ཀྱི་མཆོད་པ། སྨན་བླ་བདེ་་་
གཤེགས་བརྒྱད་ཀྱི་སྒྲུབ་ཕུག་སོགས་གསལ་བར་བཞུགས་སོ། །
བྲག་དཀར་སྤྲེལ་རྫོང་གནས་ཡིག་མདོ་བསྡུས་ཙམ། །
མ་སྨད་དམ་པའི་ཆོས་ཀྱི་གཞུང་དང་བསྟུན། །
བདག་གི་ཡིད་སེམས་འོ་མའི་ཆུ་ཐིག་ལས། །
རགས་དང་བསྡུས་པའི་བཅུད་བཟང་ཉེར་འཁྲུངས་ཏེ། །
ལྷག་པའི་བསླབ་གསུམ་སྒྲོན་མེ་འབར་བ་ཡིས། །
བསྟན་ལ་ལེགས་སྐྱེས་ཕུལ་ཕྱིན་མཛད་འདི་བསྔགས། །
ཞེས་གནས་ཆེན་བྲག་དཀར་སྤྲེལ་རྫོང་གི་གནས་ཡིག་མུ་ཏིག་ཕྲེང་མཛེས་
ངོ་མཚར་ལྷ་ཡི་རོལ་དབྱངས་ཞེས་བྱ་བ་འདི་ཡང་རོང་ཆེན་དེ་ཝ་ར་ཛཱ་ཡི་འམ་
- 113 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
རོང༌ བོ་ ལྷ་ རྒྱལ་ དཔལ་ གྱིས་ བོད་ རབ་ བྱུང་ བཅུ་ བདུན་ པའི་ ས་ ཕོ་ སྟག་
( ༡༩༩༨)ལོའི་ཟླ་བཅུ་བའི་ཚེས་བཟང་ལ་ཆབ་འགག་བཀྲ་ཤིས་དར་ཐང་
རིང་མོའི་རང་ཤག་བདེ་སྟོང་རྣམ་པར་རྒྱལ་བའི་མཆོད་ཁང་ནས་རེ་ཞིག་རྫོགས་
པར་གྱུར་བ་སརྦ་ཛ་ཡནྟུ། ། ། །
- 114
-



ཨོ་རྒྱན་པདྨ་འབྱུང་གནས་ཀྱི་ལུང་བསྟན།
༄༅། །ཨོ་རྒྱན་པདྨ་འབྱུང་གནས་ཀྱིས་ལྷོ་ནུབ་སྲིན་པོའི་
ཡུལ་ནས་བསྐུར་བའི་འཕྲིན་ཡིག་བཞུགས་སོ། །
༄༅། །སངས་རྒྱས་ཐམས་ཅད་ནུས་མཐུ་ཡིས། ད་ལྟ་བདེ་བ་
སྐད་ཅིག་ཙམ་ཞིག་འབྱུང་དུས་འདིར། བླ་སྤྲུལ་རྣམས་ཀྱིས་སྙན་
གྲགས་ལས་ལ་འབད། མི་ཡུལ་འགྲིམ་ནས་སེམས་ཅན་མགོ་བོ་་་
བསྐོར། ཁ་བདེ་དྲན་འཕྲུལ་ཅན་གྱིས་གཞན་གྱི་རྒྱུ་ནོར་ལེན། རྒྱུ་
ནོར་ཆོས་ཕྱོགས་མི་གཏོང་རང་གིས་བདག་འཛིན་བྱེད། གྲྭ་པ་་་
རྣམས་ཀྱིས་ཁ་འདོན་མི་བྱེད་བྲོ་དང༌གླུ་གཞས་སྦྱོང་། དགེ་སྒྲུབ་
སྦྱིན་པ་མི་གཏོང་གཞན་ནོར་ཅི་ལོན་བལྟ། གྲྭ་ཆས་མི་བྱེད་རྒྱུ་དང་
ཧོར་གྱི་ཆས་སུ་བསྒྱུར། ཇོ་མོ་རྣམས་ཀྱིས་ངོ་ཚ་མེད་པར་སྡོམ་པ་
ཉམས། རང་རྒྱུད་བསད་ནས་སྡོམ་པ་སྲུང་ཁུལ་བྱེད། དགེ་སྦྱོར་
མི་བྱེད་རྒྱན་ཆ་བྱུག་པར་བརྩོན། བུད་མེད་རྣམས་ཀྱིས་བཟའ་ཚང་
བར་ལ་དཀྲུག་གཞི་བྱེད། ཕ་མ་རྣམས་ནི་དེས་མི་འདོད་པས་ཕྱིར་
ལ་ཕུད། བུ་སྤུན་ནང་ནས་གདམས་གསེས་བྱེད། རང་རྒྱུད་་་་
བསད་ནས་འགྱོད་བཤགས་མེད། ཉེ་འབྲེལ་ནང་ལ་མི་ཚངས་སྤྱོད།
སྐྱེ་བོ་རྣམས་ཀྱི་ལུས་ལ་བདུད་ཞུགས་ནས། ཤོ་བག་ལས་ལ་བརྩོན་
ནས་བདུད་འདྲེ་འབོད། དུ་བ་སྣ་ཐལ་སྤྱོད་ནས་བདུད་སྲིན་སྤྱན་
འདྲེན་བྱེད། ཆང་རག་འཐུངས་ནས་རང་གི་ལྷ་སྲུང་ཕྱིར་ལ་ཕུད།
- 115 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
དེ་ཡི་རྐྱེན་གྱིས་ས་སྟག་ལོ་ནས་སྲིན་ པོ་ བོད་ལ་ཤོར། ཕྱོགས་་་་་
མཚམས་ཀུན་ལ་བདུད་སྲིན་ཉམས་གྲིབ་འབྱུང་། སངས་རྒྱས་་་་་
བསྟན་པ་མཐའ་ལ་ཐུག ལྷ་སྐུ་རྟེན་གསུང་རྣམས་ནི་ཚོང་རྫས་བྱེད།
དེ་ཡི་བཀའ་ཆད་ནད་རིགས་ཐམས་ཅད་འབྱུང་། ཕ་ནོར་རྒྱུ་རྫས་
རྣམས་ནི་ཕྱི་གླིང་ཡུལ་དུ་བཙོང་། དེ་ཡིས་གཡང་ཉམས་ཆུ་ལོག་ས་
སྙིལ་འོང་། ཆུ་མགོའི་ས་རྒོད་བརྐོས་ནས་ཐོག་སེར་འབྱུང་། ཤིང་
གཉན་བཅད་ནས་ལོ་ཏོག་ཉེས། རྐུ་ཇག་འཕྲོག་པའི་རྐྱེན་ཀྱི་རང་
ཉིད་སྤྲང་པོར་འགྱུར། ཤོ་བག་ལག་ལ་བླངས་ན་དབང་ཐང་ཉམས།
དུ་བ་སྣ་ཐལ་སྤྱོད་ན་ལྷ་བསྲུང་ཉམས། ཆང་རག་འཐུང་ན་ཚེ་ཐུང་
ནད་མང་འབྱུང་། དེ་འདྲ་དུས་མཐའི་སེམས་ཅན་རྣམས། ད་ལྟ་
གནས་སྐབས་བདེ་བའི་དུས། ལས་དང་རྒྱུ་འབྲས་མི་བརྗེད་ནས། །
ཁ་འདོན་དགེ་སྒྲུབ་མ་བརྗེད་ཨང༌། སངས་རྒྱས་བསྟན་པ་ཉམས་ལ་
ཉེ་བ་མི་བརྗེད་ནས། རང་ཉིད་སྡོམ་པ་ཚུལ་ཁྲིམས་བསྲུང་། འདྲེ་
སྲིན་དངོས་རྒྱུག་ཡིན་པར་མི་བརྗེད་པར། པདྨ་ང་ལ་གསོལ་བ་ཐོབ།
སྟག་གི་ལོ་ནས་སྲིན་པོ་བོད་ལ་ཤོར་བ་མི་བརྗེད་ནས། ཉིན་མཚན་
མེད་པར་བཛྲ་གུ་རུ་འདོན། ལྕགས་འབྲུག་ལོ་ལ་སྲིན་པོ་ཆུ་ལ་་་་
ཞུགས། ཆུ་ལོག་ས་སྙིལ་གཉིས་ཀྱིས་མི་སྲོག་ཕུང་། ལྕགས་སྦྲུལ་ལོ་
ལ་སྲིན་པོ་རླུང་དང་ཐོག་སེར་ཞུགས། དེ་ཡིས་སེམས་ཅན་རྣམས་ལ་
འཚེ་བ་བྱེད། ཆུ་ལུག་ལོ་ལ་ངེས་མེད་ནད་རིམས་མང་པོ་འབྱུང་།
ཆང་རག་ཁ་ཟས་ཅན་དེ་གཟའ་ཡི་ནད་ཀྱིས་འཆི། ཤོ་བག་དར་
ཕྱོགས་ཕོ་ཁའི་ནད་ཀྱིས་འཆི། ཚིག་རྩུབ་སྐུར་བ་འདེབས་མཁན་གྲེ་
，
-- 116
-



AT
ཨོ་རྒྱན་པདྨ་འབྱུང་གནས་ཀྱི་ལུང་བསྟན།
བའི་ནད་ཀྱིས་འཆི། སྣ་ཐལ་དུ་བ་སྤྱོད་པ་གློ་བའི་ནད་ཀྱིས་འཆི།
སྒོ་ང་སྒོག་ཟོས་རྣམས་ནི་གྲིབ་ཀ་ནད་ཀྱིས་འཆི། རྔོན་དང་་་་
དྭགས་ བསད་ ཕྱོགས་ རྒྱུ་ མ་ ནད་ དང༌ མཆིན་ པའི་ ནད་ ཀྱིས་ འཆི།
དུས་དེར་སྡིག་ཅན་མི་རྣམས་ནད་ཀྱིས་འཆི། ཤིང་བྱ་སངས་རྒྱས་
བསྟན་པ་ཉམས་ལ་ཉེ། བདུད་སྲིན་ཐམས་ཅད་ཟ་ཁ་དར། ས་
གླང་རྒྱལ་ཁམས་ཐམས་ཅད་འཁྲུག་པ་འབྱུང་། མི་རྣམས་ཕལ་ཆེར་
འདི་ཡི་ནང་ལ་འཆི། དེ་ཡན་འཁོར་བའི་མཚན་ཉིད་དེ་སུས་ཀྱང་
བརྗོད་མི་ལང་། འདི་འདྲ་དུས་ངན་བཟློག་བསམ་ན། རྒྱུན་ཆད་
མེད་པར་པདྨ་ང་ལ་གསོལ་བ་ཐོབ། ཉིན་མཚན་མེད་པར་བཛྲ་གུ་
རུ་འདོན། ལས་དང་རྒྱུ་འབྲས་ཁྱད་དུ་མི་གསོད་ནས། པདྨ་ང་ཡི་
འཕྲིན་ཡིག་འདིར། འབྲི་འདོན་ཚར་གཅིག་ སུས་བྱས་ན། ཚེ་
འདིར་ནད་མུག་མཚོན་འཁྲུག་ཞི། ཕྱི་མ་ཞིང་ས་བཟང་པོར་ཐོབ།
ཨོ་རྒྱན་པདྨ་ང་ཡི་སྙིང་གཏམ་འདི། རྣ་བར་ཐོས་པ་ཙམ་གྱིས་་་་
གདོན་བགེགས་ཞི་བ་དང༌། ཚེ་དང་བསོད་ནམས་འཕེལ་བ་་་
འགྱུར། ལུས་ལ་བཏགས་ན་ཁ་རྗེ་བསོད་ནམས་འཕེལ་བར་འགྱུར།
འདྲེ་འདོན་ཀུན་གྱི་གནོད་པས་མི་ཚུགས། ཁང་ཁྱིམ་ནང་ལ་་་་་་
བཏགས་པས་འབྱུང་བཞིའི་དགྲ་དེ་ཞི། གདོན་བགེགས་འདྲེ་སྲིན་
ཐམས་ཅད་བསྲུང་། དུད་ཚང་གཅིག་ལ་འཕྲིན་ཡིག་འདི་ཡོད་ན།
གྲོང་པ་དེ་ལ་ཕན་པར་ངེས། གྲོང་པ་གཅིག་ལ་འཕྲིན་ཡིན་འདི་
ཡོད་ན། རྒྱལ་ཁམས་ཀུན་ལ་ཕན། འཕྲིན་ཡིག་འདི་དང་པདྨ་ང་།
དབྱེར་མེད་དད་པ་སུས་བྱས་ན། འབྲལ་མེད་སྤྱི་བོའི་རྒྱན་ལ་འོང་།
- 117 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
བྱམས་པ་མ་བྱོན་བར་དུ་པདྨ་ང་ཡིས་སྐྱབས། འདི་མི་བཅུ་ལ་སྤེལ་
བར་སུས་ཐུབ་ན། ཚེ་འདིར་བདུད་སྲིན་ཀུན་ལས་རྒྱལ། ཕྱི་མ་
ཟངས་མདོག་དཔལ་རིར་སྐྱེ། འདི་ལ་དད་ལོག་བྱེད་པའི་མི། ཚེ་
འདི་ནད་མུག་མཚོན་གྱིས་འཚེ། ཕྱི་མར་དམྱལ་བའི་གཏིང་རྡོར་
ལྟུང༌། ཡི་གེ་འདི་གར་ཁྱབ་ཡུལ་དེ་ནད་མཚོན་མུ་གེ་ཞི། ཆར་
འབབ་ལོ་ལེགས་དམ་ཆོས་དར། འདི་མི་སྤེལ་དགག་སྐུང་སུས་བྱས་
ན། གཟའ་མཆོག་ཆེན་པོས་སྙིང་ཁྲག་བཞེས། ཕྱི་མ་དམྱལ་བའི་
གཏིང་ལ་འཇོག ཅེས་ཨོ་རྒྱན་པདྨ་འབྱུང་གནས་ཀྱིས་ས་སྟག་ལོའི་
ཟླ་དྲུག་པའི་ཚེས་བཅུ་ཉིན་ལྷོ་ནུབ་སྲིན་པོའི་ཡུལ་ནས་བོད་ལ་བསྐུར་
བ་རྫོགས་སོ། ། སརྦ་མངྒ་ལཾ། །
- 118 -



མཇུག་བྱང་།
མཇུག་བྱང་།
འདིར་དཔེ་དེབ་འདིའི་རྩོམ་སྒྲིག་པ་ཁོ་བོ་ལྟ་བུར་མཚོན་ན་
དུས་རབས་བཅུ་དགུའི་ལོ་རབས་ལྔ་བཅུ་བར་འདྲེན་བྱེད་ཀྱི་དབང་པོ་
མ་གསལ་བར་གོམ་ཟུང་གི་རྡོག་ཁ་འཆོལ་ཏེ། འཇིག་རྟེན་ཁ་བ་རི་
བའི་ ལྗོངས་སུ་སླར་ཡང་ ཐེངས་གཅིག་སླེབས་ དགོས་ པ་བྱུང་ནས།
རྟེན་འབྲེལ་གྱི་ཐོག་མར་རྒྱལ་བསྟན་རིན་པོ་ཆེ་འཛིན་སྐྱོང་སྤེལ་གསུམ་
གྱི་ཚུལ་དུ་ལྷག་བསམ་རྣམ་པ་དཀར་པོའི་བདུན་བསུས་ཏེ་ཆོས་ཀྱི་སྒོ་
མོར་ཞུགས་པ་ཙམ་གྱིས་ཀྱང་མ་རུངས་ས་ཁྱིའི་དུས་འཁྲུག་དང་རིག་
གསར་བསྐལ་བའི་མེ་དཔུང་ནང་དུ་མི་ལྟུང་ག་མེད་བྱུང་པས། ལོ་
ན་ཕྲ་བའི་དུས་སུ་གངས་ཅན་ཆོས་སྡེ་ཆེན་པོ་སེ་འབྲས་དགེ་གསུམ་གྱི་
ཆོས་ར་འགྲིམ་ནས། ལྷ་རབ་འབྱམས་སྨྲ་པའི་དགེ་བཤེས་ཀྱི་མཚན་
ཐོབ་བླངས་པའི་མཁས་དབང་དང་། ཀྲུང་དབྱང་མི་རིགས་སློབ་གྲྭ་
ཆེན་མོ་སོགས་ཆེད་སྦྱོང་འཛིན་གྲྭ་ནས་མཐར་ཕྱིན་པའི་བཀའ་རབ་
འབྱམས་སྨྲ་བའི་མཁན་པོ་བླངས་པ་ཞིག་ཀྱང་ཡེ་ནས་མིན་པ་མ་ཟད།
ཕ་ཡུལ་སློབ་ཆུང་གི་ལོ་རིམ་ལྔ་བའང་དངོས་སུ་མཐར་ཕྱིན་གྱི་གོ་་
སྐབས་མ་མཆིས་པའི་ཡིག་རྨོངས་པ་མིན་པ་ལྟ་བུ་ཞིག་ཡིན་པས་མི་ཚེ་
ཡི་ལང་ཚོ་སྟོང་ཟད་དུ་གྱུར་བར་ཧ་ཅང་ཡིད་ཕངས་བ་ཞིག་རེད།
- 119 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
ཡིན་ནའང་ཡར་སྔོན་རྒྱལ་ཁབ་ཆེན་པོའི་སྲིད་ཕྱོགས་སུ་ལོ་ངོ་སུམ་
ཅུའི་རིང་ལ་ལས་དོན་གཞོལ་བའི་ཞོར་དུ་བོད་ཁ་བ་ཅན་གྱི་རིག་་
གནས་དང་ལོ་རྒྱུས་སོགས་ལ་ཞིབ་ཏུ་འཇུག་པའི་ལྷག་བསམ་རྣམ་པར་
དག་པའི་ཀུན་སློང་ཟབ་མོས《དཔལ་འཁོར་ལོ་སྡོམ་པའི་ཕོ་བྲང་་
གནས་ཆེན་བྲག་དཀར་སྤྲེལ་རྫོང་གི་གནས་ཡིག་ཤེལ་དཀར་ཕྲེང་བ་ངོ༌
མཚར་ལྷ་ཡི་རོལ་དབྱངས》དང་།《སྐྱབས་རྗེ་རེབ་གོང་སྐུ་ཕྱོགས་ཆེན་
མོ་ཨ་རོལ་རྡོ་རྗེ་འཆང་བློ་བཟང་ལུང་རྟོགས་བསྟན་པའི་རྒྱལ་མཚན་
དཔལ་བཟང་པོའི་རྣམ་པར་ཐར་བ་ཀུན་བཟང་མཆོད་པའི་སྤྲིན་་་
ཕུང》 《བྲག་དཀར་སྤྲེལ་རྫོང་དགོན་རྨད་བྱུང་ཐོས་བསམ་ཡོན་
ཏན་དར་རྒྱས་གླིང་གི་ལོ་རྒྱུས་དད་པའི་འདབ་སྟོང་བཞད་པའི་ཉིན་
བྱེད》 《རྨ་ཡུལ་རོང་བོ་བློན་ཆོས་ཀྱི་གདུང་རབས་དོན་ལྡན་་་་
ཚངས་པའི་སྒྲ་དབྱངས》 《བོང་སྟག་བུན་ཆོན་དགོན་པདྨ་མདོ་
སྔགས་གླིང་གི་ལོ་རྒྱུས་རགས་བསྡུས་ མཆོད་སྤྲིན་ལྷ་མོའི་ཕྱག་རྒྱ»
《ཨ་ཚོགས་དགོན་བདེ་ཆེན་ཆོས་འཁོར་གླིང་གི་ལོ་རྒྱུས་ཤིན་ཏུ་བསྡུས་
པ་ཡིད་འོང་བདུད་རྩིའི་ཟེགས་མ》 《ཆབ་འགག་བཀྲ་ཤིས་དར་
ཐང་རིང་མོའི་སྔགས་དགོན་ཆུ་བར་ནོར་བུའི་གླིང་གི་ལོ་རྒྱུས་བྱུང་བ་
ངོ་མཚར་པདྨའི་དགའ་ཚལ》 《སྐྱབས་གཅིག་འགྲོ་བའི་མགོན་པོ་
དཔལ་ལྡན་བླ་མ་སིདྷི་སྤྲུལ་བའི་སྐུ་གཞན་ཕན་བདེ་བའི་ཉི་མ་དཔལ་
བཟང་ པོའི་ རྣམ་ པར་ ཐར་ བ་ འདོད་ འཇོ་ ནོར་ བུའི་ འཁྲི་ ཤིང»
《མཚོ་སྔོན་བདུད་ཤུལ་འབུམ་ལུང་དགོན་བསམ་གཏན་ཉམས་་་་་
དགའི་དབེན་གནས་ཀྱི་ལོ་རྒྱུས་བྱུང་བ་ཚངས་སྲས་བཞད་པའི་ གླུ་
- 120 -



མཇུག་བྱང་།
དབྱངས》 དེ་མིན《རོང་ཆེན་བསླབ་བྱ་དྲང་སྲོང་ངག་གི་མགུར་
དབྱངས》སོགས་ལོ་རྒྱུས་དེབ་ཐེར་དང་རྩོམ་ཡིག་དུམ་པ་སུམ་ཅུ་རྩ་
གྲངས་བརྩམས་ཤིང་། དཔེ་དེབ་ཁ་ཤས་ཀན་སུའུ་མི་རིགས་དཔེ་
སྐྲུན་ཁང་སོགས་ནས་པར་དུ་བསྐྲུན་ཏེ་བཀྲམས་པ་མ་ཟད། 《མཚོ་
སྔོན་རིག་གནས་ལོ་རྒྱུས》དང་། 《བོད་ལྗོངས་ཞིབ་འཇུག》སོགས་
གངས་རིའི་ལྗོངས་ཀྱི་དཔེ་ཚོགས་དང་དུས་དེབ་དུ་མའི་སྟེང་དུའང་ལོ་
རྒྱུས་དང་རྣམ་ཐར་ཁ་ཤས་བཀོད་ནས་བོད་མི་རིགས་རང་གི་གཟི་
བརྗིད་འོད་སྟོང་འབར་བའི་རིག་གནས་བང་མཛོད་དུ་ཕན་འབྲས་
ཅུང་ཙམ་ལྡན་པའི་ལེགས་སྐྱེས་སུ་ཕུལ་མྱོང་པ་དང་། ཐེངས་འདིར
《གངས་ལྗོངས་མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་
བསྒྲིགས་རྫོགས་ལྡན་འཕྲུལ་གྱི་མེ་ལོང་ཞེས་བྱ་བ》འདི་ཡང་ལེགས་
པར་བརྩམས་ཤིང་བསྒྲིགས་ཏེ། ཞང་ཀང་ཐེན་མཱ་དཔེ་སྐྲུན་ཐང་
ནས་པར་དུ་བསྐྲུན་ཏེ་བཀྲམས་ཐུབ་པ་བྱུང་ཞིང་། མེ་ཏོག་ཆུང་
རུང་ལྷ་རྫས་དང་གུར་གུམ་ཉུང་རུང་སྨན་རྫས་ཞེས་པའི་དཔེ་ལྟར།
ངེད་ཅག་ཁ་བ་རི་བའི་ལྗོངས་སུ་དད་ལྡན་འགྲོ་བ་སེམས་ཅན་ཐམས་
ཅད་ལ་ཆོས་རྣམ་དཀར་དགེ་བའི་ས་བོན་འབའ་ཞིག་ཏུ་དམིགས་ནས།
ལུས་ངག་ཡིད་གསུམ་གྱི་སྒོ་མོ་གཅིག་ཏུ་འདུས་པའི་གུས་ པ་ དང་།
སོར་བཅུའི་མེ་ཏོག་གི་ཡལ་འདབ་སྤྱི་བོའི་གཙུག་ཏུ་བཀོད་ནས་བཀྲ་
ཤིས་ ལྷ་དར་དཀར་བོའི་ཚུལ་དུ་ལེགས་སྐྱེས་སུ་ཕུལ་བ་ཡིན་པས།
རང་དམན་ཤེས་མེད་ཀྱི་ངོ་ཚ་རྒྱབ་ཏུ་བསྐྱུར་ཞིང་། རང་སྣང་གང་
ཤར་གྱིས་དེབ་ཐེར་ལེགས་གྲུབ་ཡོང་བར་དཔྱོད་ལྡན་མཁས་དབང་
- 121 -



༄༅། །མདོ་སྨད་གནས་མཆོག་གསུམ་གྱི་གནས་ཡིག་ཕྱོགས་བསྒྲིགས།
རྣམ་པ་དང་རྒྱ་ཆེའི་གཟིགས་མཁན་རྣམས་ཀྱིས་དགོངས་འཆར་ལྷུག་
པོ་གནང་པར་མཁྱེན་མཁྱེན་ལགས། གཞན་ཡང་དེབ་ཐེར་འདིའི་
རྩོམ་སྒྲིག་ཐད་སྐུ་ཞབས་ཧཱུྃ་ཆེན་དང༌། བཀའ་དྲིན་གསུམ་ལྡན་གྱི་
རྩ་བའི་བླ་མ་དམ་པ༧ལ་མོ་ཡོངས་འཛིན་རིན་པོ་ཆེ་ཚང་། གསེར་
ལག་རྒྱ་བཟའི་ཁྲི་རྒན་ཚང་། ཆབ་གཞུང་གྱི་ལིང་གཏེར་སྟོན་ཚང་།
བུན་ཆོན་བོང་སྟག་འདན་མ། འབྲོང་ཐུའི་དབང་སྐོར་ལྷ་པོ། སྒོ་
མེ་ལུང་ཚེའི་དཔལ་ཆེན། ཧོད་གཞོངས་ཨ་ཚོགས་ཟླ་པོ། ཆོས་ཚ་
དབང་ལྡན་སོགས་ཀྱིས་མཐུན་རྐྱེན་ལེགས་པོར་སྐྲུན་པས་འདིར་ཁོང་
རྣམ་པར་ཐུགས་རྗེ་ཤིན་ཏུ་ཆེ་ཞུ་པ་དང་བཅས་སོ། ། དགེ་ལེགས་་
འཕེལ་ཞིང་སརྦ་ཛ་ཡནྟུ། ། ། ། །
རྩོམ་སྒྲིག་པས།
༢༠༠༢ལོའི་ཟླ༩ བར་ཆབ་ཆ་ནས།
- 122 -



རྩོམ་སྒྲིག་འགན་ཁུར་བ། རོང་བོ་ལྷ་རྒྱལ་དཔལ།།
རྒྱབ་ཤོག་ཇུས་འགོད། ཧཱུྃ་ཆེན།
རྩིས་འཁོར་ཡིག་འགོད། འབྲུག་མཚོ།
༄༅། །གངས་ལྗོངས་མདོ་སྨད་གནས་མཆོག་གསུམ་གྱི་
གནས་ཡིག་ཕྱོགས་བསྒྲིགས།
རོང་བོ་ལྷ་རྒྱལ་དཔལ་གྱིས་རྩོམ་སྒྲིག་བྱས།
ཞང་ཀང་ཐེན་མཱ་དཔེ་སྐྲུན་ཁང་གིས་པར་དུ་བསྐྲུན་ནས་བཀྲམ།
ཟི་ལིང་མི་རིགས་པར་ཁང་གིས་དཔར།
2004ལོའི་ཟླ5བར་པར་གཞི་གཉིས་པ་བསྒྲིགས།
2004ལོའི་ཟླ5བར་པར་ཐེངས་གཉིས་པ་དཔར།
དེབ་གྲངས། 1=2000
རིན་གོང་སྒོར། 10. 00



1 SM 962-450-864-x
97896241I50864211
ISBN 962-450-864-KID.45705
定价:10.00元



| SBN 962- 450- 864-X
| ISBN 962-450-864-KID.45705
定价:10.00 元
978962450864211
